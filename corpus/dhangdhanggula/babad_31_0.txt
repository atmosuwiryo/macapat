amurwani jumênêng sang aji
Sultan Pajang nyarêngi sedanya
lan Jêng Sultan Dêmak mangke
tri nis mônca bumiku
putrèng Dêmak jalu kinardi
natèng mukmin anama
Sunan Prawatèku
waruju binêktèng Pajang
wus tinanêm anèng Madiun nagari
punika cinarita

pusaka dalêm wus dèn bêktani
maring Pajang tan ana malanga
samya jrih mring sang pamase
pinasthi gênti pulung
suyud sagung punggawa mantri
Ki Mas Mônca kinarya
patih ajêjuluk
Dipati Môncanagara
ababêngkok salêksa nêm èwu nênggih
Wuragil lan Ki Wila

pan kinarya bupati jro sami
pan Ki Wila nama Wilamarta
gangsal èwu lêlungguhe
Ki Buyut Banyubiru
pan lêstari pinundhi-pundhi
lan Ki Buyut Majasta
samya pinisêpuh
Ki Agêng Butuh punika
putranira kalêbu santanèng aji
apan pinaring nama

Pangeran Jênar wastanirèki
kutha Pajang sangsaya raharja
kèringan wingit prajane
tulya sri kang wêwangun
kutha kojor kukuh miranti
sakèthènge majupat
sinungan manguntur
ginapura kuthagara
pêpanggungan munggul rinêngga tulya sri
tuhu datanpa sama

kunêng ingkang kawuwusa malih
putranira Ki Agêng ing Sela
Ki Agêng Ênis wastane
kalawan putranipun
asuwita ing Pajang sami
antuk sih kinakadang
sarta tunggil guru
ya ta nalika samana
Kyagêng Ênis kinarya pradikan mangkin
marang Sang Natèng Pajang

sinung dhukuh ing Nglawiyan nênggih
wus anama Ki Agêng Nglawiyan
tinuwa-tuwa ing ngakèh
kêkalih putranipun
sami jalu pupon satunggil
kadangira nak-sanak
ingkang darbe sunu
Ki Gêdhe Ngêrang punika
alit mila kinadang-kadang kinathik
lawan atmajanira

ingkang anama Ki Mas Pênjawi
kakang adhi lan Ki Pamanahan
putra Kyagêng Ênis dhewe
antuk pangwulanipun
dening kangjêng sri narapati
kalangkung pinarcaya
ing karyèng pakewuh
kinarya gêdhig manggala
kalihira asisihan lan Pênjawi
sira Ki Pamanahan

karo iku kalangkung kinathik
Ki Pênjawi lawan Pamanahan
wong tamtama lêlurahe
angrèh wong kawan atus
pêpilihan prawirèng wèsthi
samya suyud sadaya
mangkana winuwus
Pamanahan apêputra
pambayune Ki Mas Danang kang wêwangi
pinundhut ing sang nata

apan kinarya lanjarannèki
rèhning sang prabu dèrèng pêputra
pan kinarya panutane
dyan putra dumalundung
myang warnane bagus mantêsi
mirib lawan sang nata
solah-bawanipun
wanèh lan rama pribadya
sri narendra kalangkung asihirèki
mring putra Radèn Jaka

pan ingugung sakarsanirèki
tan pinalang myang rarêngganira
kadya putra satuhune
mangkana kang winuwus
pan pangeran ing Jipang mangkin
lami-lami sangsaya
agêng manahipun
alumuh seba mring Pajang
anggêguru mring Susunan Kudus mangkin
langkung sumungkêmira

kêrêp anèng ing Kudus nagari
dènnya datan arsa maring Pajang
pangran ing Jipang karsane
arsa ngêndhih kaprabun
amêngkua ing tanah Jawi
asangêt aturira
marang ing sang wiku
ulun tan sudi sebaa
marang Pajang Ratu bèbète wong cilik
ngong tan arsa nêmbaha

marang ratu ing Pajang samangkin
ngong tan ajrih atakêr rudira
lan Rajèng Pajang yêktine
aprang sagêndhingipun
inggih lawan Si Jaka Tingkir
Sunan Kudus ngandika
aywa gege laku
Ki Jêbèng Pajang digdaya
ing samangkya lagya winongwong ing Widhi
siranggèr narimaa

pan ingaran ngalapdho sirèki
ing pangawruh mungguh kaya sira
ki jêbèng apa ukume
Pangran Jipang umatur
ukumira dipun pêjahi
balik kang tuwan sabda
sintên wastanipun
Susunan Kudus ngandika
apa rane Prawata kakangirèki
amaro patakonan

Pangran Jipang manêmbah turnya ris
inggih gampil lamun makatêna
pun kakang Prawata mangke
Pangran Jipang gya kundur
sapraptane pakuwonnèki
nimbali kajinêman
awasta pun Rangkut
hèh Rangkut sira sun duta
lah cidranên kakang Prawata saiki
sandika Rangkut nulya

pan binêktan wangkinganirèki
agêmira Pangran Arya Jipang
Ki Rangkut lumakya age
praptèng Prawata sampun
Jêng Suhunan Prawata lagi
lênggah sêndheyan garwa
Ki Rangkut duk rawuh
Sunan Prawata ngandika
paran karya Rangkut praptamu mariki
Ki Rangkut matur nêmbah

pan ingutus ing rayinta nênggih
kinèn nyidra dhumatêng paduka
Sunan Prawata dêlinge
lah iya dèn agupuh
nanging aja ngèmbèt sirèki
ya marang garwaningwang
Rangkut gya tumanduk
narik curiga marjaya
jajanira nêrus mring garwanirèki
anjrit asru karuna

Sunan Prawata ngandika wêngis
hèh Si Rangkut pagene acidra
kêna garwaningsun kiye
sigra sinawat dhuwung
kyai bêthok Ki Rangkut kêni
tunggaking kêmbang kacang
niba nulya lampus
marma ki bêthok punika
maksih rimpil ing kêmbang kacangirèki
Sunan Prawata seda

apan sarêng kalawan kang rayi
apan lagya tilar putra tiga
ingkang jalu pêparabe
èstri warujunipun
ingkang rayi akarmiyisi
Ratu Mas Kalinyamat
mring Prawata gupuh
têtilare ingkang raka
putra alit pan sampun binêkta dening
Ratu Mas Kalinyamat

minta adil marang Kudus nênggih
dene pêjahe kadange tuwa
nênggih Sunan Prawatane
kalawan rabinipun
Pangran Kalinyamat tut wuri
praptaning ngarsanira
Jêng Susunan Kudus
têka kèndêl tan ngandika
dadya ajrih Ratu Kalinyamat mulih
anèng marga binegal

utusane Arya Jipang katri
Sunan Kalinyamat wus palastra
binêkta kundur layone
sinarèkakên sampun
ingkang rayi langkung prihatin
kapatèn kadang tuwa
nulya lakinipun
dahat rudatining driya
nimas ratu dumadya amati ragi
datan atolih wuntat

Nimas Ratu Kalinyamat
tilar wisma martapa anèng wukir
tapa wuda sinjang rambut
nèng wukir Danaraja
apratignya tan arsa tapihan ingsun
yèn tan ana adiling Hyang
ukume sadulur mami

iya lawan lakiningwang
kang pinatèn Si Arya Jipang iki
yèn orantuk walês ingsun
cidrane Si Panangsang
kunêng ingkang martapa malih winuwus
Pangeran Arya Panangsang
gêgala jinêmannèki

sakawan samya prawira
datan kewran ing agal miwah rêmit
dhasar samya têguh timbul
wus tautate tatal
asring pinèt sraya amatèni satru
kêkês prawirèng bang wetan
dening kasêktènirèki

Pangeran Arya Panangsang
angandika marang jinêmannèki
sima sun jaluk kayamu
sira lakua dhustha
lah cidranên suntal Pajang dipun lampus
lamun sira antuk karya
sun ganjar dadya bupati

Setan Kobêr tamakêna
tur sandika jinêman catur nuli
dhuwung tinampanan sampun
mêsat catur caraka
tan winarni lampahira prapta sampun
sajawining kutha Pajang
anamur dènira manjing

nunut amor wong jro pura
kongsi tigang dina lêbêtirèki
duk samana têngah dalu
malumpat pagêr bata
lêbêtira marang sajroning kadhatun
tan ana janma kang wikan
wus prapta sajroning puri

amatak sêsirêpira
ingkang mêlèk datan ana udani
anjajah jroning kadhatun
mring tilame jêng sultan
kang sawiji nèng jawi rumêksèng kewuh
kang tiga mring pasarean
wus tumama sirêpnèki

kangjêng sultan wus anendra
nanging durung kapati dènnya guling
dadya momor api turu
nèng ngandhap nunggil lawan
para cèthi anyarèhkên napasipun
lan nganti sri naradipa
kapatine dènnya guling

Ki Pênjawi Pamanahan
samya langkung marang sajroning puri
krasa sumêlang tyasipun
kalihira mangkana
myang swaraning bênce têkak kolikipun
jinajah sajroning pura
kang tungguk prasamya guling

samya ngungak pasarean
duratmaka kang tiga sampun manjing
adangu panjêjêpipun
sultan kapati nendra
duratmaka sigra miyak samiripun
narik curiga anjangkah
panuduke wanti-wanti

kasangsang kêmul kewala
eca sare sang nata dèn suduki
lir lalêr mencok ing kêmul
singêbe datan pasah
para garwa prasamya kagyat andulu
sang nata kang pinarjaya
tinarka sampun ngêmasi

pra garwa anjrit karuna
sri narendra wungu dènira guling
kagyat nulya sèlèh kêmul
anyabêt duratmaka
katri rubuh kasabêt ing singêb kampuh
andhoko nuntak ludira
gêrêng-gêrêng ting karêmpis

ingkang manganti ing jaba
amiyarsa jro pura ting jalêrit
duk mangkat arsa têtulung
tinubruk saking wuntat
wus kacêkêl lajêng binônda andhingkul
Ki Panjawi Pamanahan
samya malêbèng jro puri

sri narendra wus pinarak
aningali Pamanahan Pênjawi
ngandika lah iku pandung
lah padha takonana
wong ing ngêndi lawan apa sêdyanipun
Pamanahan matur nêmbah
sampun kacêpêng satunggil

katur mulabukanira
langkung ngungun miyarsa sri bupati
dinangu aturing pandung
kalamun tiyang Jipang
Singaprana Wanènggati Jaka Satru
satunggile Kartijaya
sang nata ngandika aris

iku padha wêtokêna
sun apura kabèh sadosanèki
pan iku samya ingutus
malah ginanjar êmas
anyêtail lawan reyalira nyatus
aywa kongsi kawêruhan
iya mring wadya kang jagi

wus samya tinundhung mêdal
mari lumpuh sukèng tyas awotsari
Setan Kobêr dhuwungipun
ingaturkên saksana
marang Kyai Pamanahan ciptanipun
panêbase uripira
dhuwung wus tinampan aglis

sapraptanira ing jaba
duratmaka wus lajêng kinèn mulih
ing marga datan winuwus
sampun prapta ing Jipang
sampun katur ing tiwase lampahipun
pangeran ngungun miyarsa
iya luput saking mami

sun dhewe benjang tumandang
kunêng Jipang ing Pajang kang winarni
saya arja prajanipun
murah sandhang lan pangan
eca tyase wadya lit miwah ing dhusun
bengkas sagung doracara
karoban sri natèng aji

kèringan ing parangmuka
samana sri narapati
ing Pajang sampun pêputra
catur kang tiga pawèstri
priya namung satunggil
kang dadya lanjaranipun
Radèn Bagus punika
kang dadya panutannèki
pambayune Ratu Mas Rêtnaningpura

arine malih wanodya
Sang Rêtna Kancanawangi
sumêndhinira anama
Kusuma Sêkaringpuri
dèrèng diwasa sami
sakawan sih timur-timur
mung Radèn Bagus ika
pan sampun jinunjung linggih
nama Radèn Angabèi Loringpasar

kunêng malih winursita
pangeran ing Jipang mangkin
wus lami dènnya siyaga
sakapraboning ajurit
budhal saking nagari
sawadyanya praptèng Kudus
arsa mukul ing yuda
marang ing Pajang nagari
dahat saking lumuh kabawah ing Pajang

Arya Jipang marêk marang
Sunan Kudus matur aris
putra paduka ing Pajang
punika tuwan timbali
marang ing Kudus mangkin
kawula arsa pêpangguh
sayêkti lamun prapta
yèn paduka kang nimbali
sêngadia pagunêman ngèlmu rasa

asangêt atur kawula

| Sunan Kudus anuruti
gya anuduh dasihira
pan sarwi binêktan tulis
ing marga tan winarni
nagari Pajang wus rawuh
katur ing sri narendra
lamun wontên duta prapti
saking Kudus sigra kinèn nimbalana

gya ingirid kyana patya
prapta ngaturakên tulis
wus tinampan sri narendra
binuka sinuksmèng galih
kadriya raosnèki
sultan gya kundur ngadhatun
ginarbêg pra biyada
sapraptanirèng jro puri
sri narendra pinêthukkên para garwa

sri narendra wus alênggah
animbali kyana patih
myang Wuragil Wilamarta
Pamanahan lan Pênjawi
kang dinuta gya mijil
lan kya patih wus apangguh
tuwin katri punggawa
wus samya kerid mring puri
pan sadaya wus prapta byantara nata

mabukuh konjêm ing kisma
sang nata ngandika aris
hèh ta patih kayaparan
surate sang maha yêkti
pan ingsun dèn timbali
kinarsakkên gunêm ngèlmu
undhanga kancanira
sun arsa budhal tumuli
Pamanahan nêmbah aris aturira

dhuh pukulun sri narendra
punika anyalawadi
inggih watawis kawula
botên sakeca ing galih
kados sêrat puniki
tunggilipun pandung dalu
botên kenging linômba
prayogi dèn prayitnani
asanengga kaprabonirèng ayuda

sang nata garjitèng driya
pangandikanira aris
iya bênêr ciptanira
sun rasa anyalawadi
kya patih matur aris
inggih saèstu kadyèku
surate sang pandhita
kados pandamêlirèki
pun Pangeran Arya Panangsang ing Jipang

sang nata malih ngandika
lamun lumakua mami
anggawa kapraboning prang
sayêkti ngêgèt-êgèti
panggalihe sang yogi
nora kaya sabênipun
kya patih matur nêmbah
paduka budhal rumiyin
lêlancaran lawan sawatawis wadya

inggih pinilih kewala
ingkang samya sura sêkti
prajurit lêbêt punika
pinêthik ingkang winani
sampun angatawisi
amunga wong kalih èwu
katingal rêrikatan
tinimbalan guru yêkti
inggih sampun katawis prayitnanira

kawula susul kewala
anindhihi pra dipati
lawan prajurit sadaya
de kagungan dalêm èsthi
sarêng kawula nênggih
lawan kapraboning pupuh
sukèng tyas sri narendra
iya mangkono prayogi
nuli sira undhanga mring wadyabala

rêkyana patih gya mêdal
angundhangi pra dipati
duk samana sri narendra
wus ngrasuk busana adi
wadya sampun miranti
pêpilihan kawan èwu
kang môngka tindhihira
Pamanahan lan Pênjawi
sira Radèn Angabèi Loringpasar

datan têbih lampahira
kalawan sri narapati
samana pan sampun budhal
duta ing Kudus kinanthi
rikat lampahirèki
gumarêdêg sri dinulu
ing marga tan winarna
wus praptèng Kudus nagari
wadya kinèn malêbu atur uninga

sang nata sawadyanira
kèndêl sajawining kori
anganti ingkang timbalan
tansah prayitna ing batin
Pamanahan Pênjawi
tan têbih lawan sang prabu
myang Radèn Loringpasar
para prawira miranti
pan sadaya anyuriga dhuwungira

para prawira tamtama
angumpul dènira linggih
ya ta wau kang dinuta
atur uninga sang yogi
sampun prapta ngarsaning
Sunan Kudus lagya lungguh
lawan Arya Panangsang
duta umatur wotsari
putra tuwan Sang Natèng Pajang wus prapta

kèndêl nèng pasowan jaba
lancaran lampahirèki
sangêt gitanirèng driya
tan mawi bêkta prajurit
kaprabonirèng aji
gêgancangan lampahipun
mèsêm Pangeran Jipang
tur sêmbah anulya mijil
apan sarwi ngêncêngi paningsêtira

ciptane Pangeran Arya
Panangsang mêngko sang aji
ing Pajang ginoco tatas
kalawan dhuwungirèki
sapraptanirèng jawi
panggih sêsalaman gupuh
sawusnya tata lênggah
tan têbih lawan sang aji
Pangran Arya Panangsang aris turira

kang tuwan agêm punika
inggih wangkingan kang pundi
kawula nuwun uninga
sang nata têka agampil
gya pinaringkên nuli
amung curiganya kantun
gya tinampan mring pangran
wangkingan nulya tinarik
kakang prabu punapa ampuh punika

Ki Pênjawi Pamanahan
samya ngingêr krisirèki
asasmita mring jêng sultan
wêntise kiwa jinawil
sultan gya narik aglis
curiganira Ki Crubuk
sarya sru angandika
adhi tan kadya puniki
Si Carubuk ampuhe kagila-gila

samya angliga kalihnya
Sunan Kudus sigra mijil
lah iki arsa punapa
wong agung kaya bêlantik
padha sarungna aglis
saru tinonton ing wadu
gya sinarungkên samya
Pangeran Jipang ngling aris
kurang thithik bae ingsun karya rôndha

jêng sultan mangsuli sabda
ingsun iya kurang thithik
awèh pakan pêksi gagak
samana Radèn Ngabèi
Loringpasar miyarsi
ujar tan eca rinungu
lir sinêbit karnanya
anggigit wajanirèki
gung pinandêng solahe Arya Panangsang

angunadika ing driya
nora gêjamak wong iki
kaya wong lanang priyôngga
tan ana ingkang kinèring
ngong mamah kupingnèki
yèn aywa nèng ngarsanipun
Sunan Kudus punika
sang pandhita ngandika ris
dèn aririh aywana saru ing ujar

payo padha pagunêman
surasaning ngèlmu gaib
mupung nuju apêpanggya
anulya saosan mijil
kinèn dhahara sami
nèng ngarsane Sunan Kudus
anutug dènnya nadhah
wusnya linorod mring wuri
wus binagi marang wadyabalanira

sawusira sami nadhah
pamit amakuwon sami
ing antara tigang dina
praptanira Kyana Patih
Môncanagara nênggih
angirid punggawanipun
para mantri satriya
sarta kapraboning jurit
tigang lêksa wadya dharat myang turôngga

kajawine pra dipatya
môncanagara pasisir
gumrêdêg tanpa wilangan
samana sri narapati
ngalih pakuwonnèki
marang bumi Dêmak sampun
ing dhusun Pajungutan
lor wetaning kutha nênggih
ambalabar wadya punggawa ing Pajang

wadyane Ki Pamanahan
wong ing Sela kathah prapti
apan samya winangsitan
sanengga kaprabon jurit
mangkana sri bupati
karsa tinjo kang bak ayu
mring wukir Danaraja
lawan sawadyanirèki
gumarêdêg wus praptèng patapanira

Nimas Ratu Kalinyamat
samana sri narapati
duk tumingal ingkang raka
dèrèng luwar dènnya tapi
sangêt ngunguning galih
dènnya maksih sinjang rambut
kang rayi aris turnya
kakang bok luwara nuli
angandika Nimas Ratu Kalinyamat

ing benjang manira luwar
yèn wus ana kang nanggupi
matèni Si Arya Jipang
yèn durung tan arsa tapih
sanadyan praptèng pati
ingkang rayi aris matur
inggih kang bok luwara
kawula ingkang nyagahi
lawan nuli kundura mring Kalinyamat

nimas ratu angandika
lamun sira wus nanggupi
ingsun luwar tapaningwang
ing mêngko ngong nganggo tapih
naming saguhirèki
dèn nuli kalakonipun
mas ratu gya sinjangan
kang rayi nulya ngabêkti
Ki Pênjawi Pamanahan milya nêmbah

kang raka malih ngandika
yèn ingsun sira kon mulih
iya marang Kalinyamat
kakangira salah siji
Pamanahan Pênjawi
angatêrna lakuningsun
inggih dhatêng sumôngga
sang nata nolih ing wuri
lah ki raka Pênjawi andhèrèkêna

kang liningan tur sandika
anulya umangkat nuli
andhèrèk mring Kalinyamat
ing marga datan winarni
ya ta sri narapati
kundur mring pakuwonipun
nimbali kyana patya
lan sagung para bupati
agêng alit supênuh kadya sarkara

pêpak samya sumiwèng ngarsa ji
pra bupati tinari sadaya
kang saguh matèni mangke
mring Arya Jipang iku
ingkang pêksa anglêlanangi
yèn mati Arya Jipang
sayêmbaraningsun
pan ingsun ganjar nagara
ing Mantaram iya kalawan ing Pathi
kalamun olèh karya

iya apa panjalukirèki
duk samana punggawa ing Jipang
kang samya tinari kabèh
tan wontên ingkang purun
ananggupi dhawuhing aji
awit Ki Arya Jipang
pan sampun misuwur
kaprawiraning ayuda
tanpa tandhing tautate tatal wani
kasab lêmbut tan kewran

kongsi lami tan ana nanggupi
ya ta Ki Pênjawi Pamanahan
katri kalawan ipene
sira Kiyai Juru
nèng pakuwon rêmbagan sami
ing sayêmbaranira
kangjêng sultan wau
katrinya angrasa wirang
de sadaya tan ana ingkang nanggupi
matèni Arya Jipang

Kyai Juru angandika aris
iku sayêmbarane jêng sultan
iya gêdhe ganjarane
eman nagri ro iku
ing Mantaram lawan ing Pathi
lah sira sanggupana
sayêmbara iku
amatèni Arya Jipang
wus sêdhênge toh pati ngrêbut nagari
wus jamaking prawira

Ki Pênjawi Pamanahan angling
sarwi angguguk ing gujêngira
dene agampang ki ipe
pintên suwene sanggup
kalakone nora pinikir
wong Jipang sugih bala
pan salêksa langkung
sadaya sami prawira
Ki Pênjawi aris dènira nauri
inggih lêrês ki raka

mila wadyèng Pajang samya ajrih
datan ana ingkang nanggupana
Si Jipang abot sanggane
Ki Pamanahan muwus
lamun tandhing padha sawiji
manira nora wêgah
ing sagêndhingipun
milane Jipang kèringan
prajurite akathah tur bêcik-bêcik
mila wrat yudanira

Kyai Juru gumujêng nauri
lêga têmên rasane tyas ingwang
yèn sira kaduga mangke
gampang paekanipun
pan wong wantêr gone ngakali
mrih kêna pinaeka
yèn sira wus saguh
mêngko ngong kang golèk nalar
iya iku nuli sanggupana aglis
sayêmbarane sultan

padha ngêrig kulawarga sami
tuwin kadang ingkang anèng Sela
akèh yèn ngalumpuk kabèh
benjang kalamun campuh
iya ingsun ingkang botohi
nadyan akèh kêdhika
wong aprang puniku
yèn patitis botohira
dèn pitaya maring sun tan wurung benjing
patine Arya Jipang

apan ingsun iya wus udani
watêkane Si Arya Panangsang
kaduk wantêr bèr kawanèn
tanpa wêweka iku
yèn tinantang sawanci-wanci
isin lamun wêdia
nadyan kinarubut
saking bantêre tyasira
apa sira wêdi tandhing padha siji
lawan Si Arya Jipang

lamun ngadu prajuritirèki
Arya Jipang abot sangganira
ènthèng lamun padha ijèn
ya ta wus sami rêmbug
wong têtiga anunggal kapti
Pênjawi aris ngucap
iya kakang Juru
manira nut karsanira
ingsun lawan ki raka darma nglakoni
ya marang pakonira

lamun sira ingkang ambotohi
ngong tan ajrih lawan Arya Jipang
Ki Juru aris wuwuse
iya ing besuk esuk
lamun sultan miyos tinangkil
padha sira pepea
nèng waringin kurung
ya ta kawarnaa enjang
Sultan Pajang samana miyos tinangkil
supênuh ingkang seba

sri narendra lênggah ing sitinggil
maksih andugèkkên pangandika
gung anari punggawane
ya sapa ingkang sanggup
wadyaningsun gêdhe myang cilik
matèni Arya Jipang
pra punggawa matur
anyaoskên pêjah gêsang
pan sadaya datan wontên kang nyagahi
amungsuh Arya Jipang

tigang pandurat tan kêna angling
Sultan Pajang kèmêngan tyasira
sapa kang sun andêlake
de kabèh wadyaningsun
datan ana ingkang nanggupi
matèni Arya Jipang
jrih kadigbyanipun
apa kalakon wak ingwang
anindaki dhewe mring Jipang kadyèki
samana sri narendra

garjitèng tyas dènnya aningali
ana wong pepe nèng wringin kêmbar
kalangkung sukèng driyane
wus dinuga ing kalbu
yèn wong mangsuk sayêmbarèki
gya kinèn nimbalana
mentar kang tinuduh
prapta ing waringin kêmbar
panggih lawan Juru Manahan Pênjawi
gya ingirit katrinya

praptèng ngarsa samya atur bêkti
angandika Kangjêng Sultan Pajang
mring Juru Pamanahane
dingarèn kaki Juru
dene têka pepe wong katri
paran ta karsanira
matura maring sun
Pamanahan aturira
apan inggih kawula ingkang nyagahi
sayêmbara sang nata

sri narendra suka ngandika ris
iya sukur sira ingkang sagah
tan kaliya ganjarane
sokur wani sirèku
lan Si Arya Jipang prang tandhing
matur Ki Pamanahan
pangèstu sang prabu
anglawan pun Arya Jipang
inggih singa tiwas yèn sami satunggil
angabên kaprawiran

Sultan Pajang langkung sukèng galih
sawusira gya kundur ngadhatyan
bubar kang sewaka kabèh
wau ta kang winuwus
Pamanahan lawan Pênjawi
samya apagunêman
kalawan Ki Juru
rêmbag tumuli bidhalan
katrinira wus samya golong ing galih
datan nêdya mundura

enjangira Kyai Juru Pamanahan
kalawan Ki Pênjawi
wus samya siyaga
kapraboning ayuda
Ki Juru kang mugarèni
kulawarganya
wus kathah ingkang prapti

wong ing Sela gêng alit kathah kang prapta
sikêp kaprabon jurit
dharat myang turôngga
anggili praptanira
gêdhe cilik kêrig lampit
sabaya pêjah
anggrêgut solahnèki

gumarêdêg lampahe agêgolongan
kang putra anèng wuri
Dyan Bèi Lorpasar
nitih turôngga rêkta
pantês busananirèki
nindhihi wadya
ingkang samya sinêlir

lampahing kang wadya pan kadya wong dagang
pikulan anèng ngarsi
pinrih ywa katara
karya samaring lampah
landhehanira kinardi
mikul babêktan
tindhih nèng wuri têbih

tan winarna ing marga lampahe prapta
sakilèning bênawi
amakuwon samya
wadya karya pondhokan
tumruntun barisnya prapti
ngumpul atata
anèng pakuwon sami

myang prawira tamtama kang samya trêsna
kèh nusul prapta icir
arsa labuh jiwa
marang Ki Pamanahan
kawan dasa winatawis
samya prawira
sarêng lampahirèki

lawan Radèn Angabèi Loringpasar
gumrêdêg lampahnèki
wus praptèng pondhokan
sakilèning bangawan
kali Sore wastanèki
suruping surya
kèndêl alêrêp sami

nèng pakuwon Ki Pênjawi Pamanahan
samya agunêm kawis
lan Ki Juru ika
tanapi ingkang putra
sira Rahadèn Ngabèi
Saloringpasar
Ki Juru ngandika ris

kayaparan kabèh mêngko pikirira
Pênjawi matur aris
inggih benjang enjang
angadhang wong ing Jipang
anyêpêng tiyang satunggil
binêktan surat
dimèn ginawa mulih

ingaturkên nênggih mring bêndaranira
wus rêmbag ya ta enjing
nuduh wadyanira
angadhang wong ing Jipang
tan dangu ana kaèksi
pakathik Jipang
pan lagya mêntas ngaritgya cinêkêl binêkta mring pamondhokan
kupingira sasisih
pinêrung ing pêdhang
sisih sinungan layang
sawusnya tinundhung mulih
sira matura
marang lurahirèki

lawan iku layang ingsun aturêna
mring Arya Jipang nuli
pêkathik anulya
lumayu gêgancangan
samarga akuthah gêtih
saking kupingnya
tan winarna ing margi

lampahira wus prapta nagari Jipang
nèng jroning kitha sami
kagyat kang tumingal
mring pêkathik lampahnya
dene têka kuthah gêtih
kêkalung layang
kupinge pêrung sisih

sampun katur marang Kyana Patih Jipang
pêkathik dèn timbali
wus praptèng ngayunan
dinangu aturira
miwiti malah mêkasi
sêrat binuka
marang sira apatih

Ki Tumênggung Mataun kalangkung duka
wusnya suratirèki
gya binêkta arsa
ngaturkên gustinira
gupuh-gupuh lampahnèki
praptèng ngayunan
mabukuh mundhi tulis

Arya Jipang samana pan lagya dhahar
kagyat sarêng ningali
yèn patihnya seba
bukuh konjêm ing kisma
pan sarwi amundhi tulis
Arya Panangsang
asru dènira angling

bapa patih paran ana karyanira
matura aywa wêdi
ya ta kyana patya
umatur sarwi nêmbah
kawula anuwun runtik
dene paduka
pan inggih sawêg bukti

Arya Jipang aris dènira ngandika
têka matura nuli
aywa walangdriya
apan wus sun apura
iya saluputirèki
ngong sêlak arsa
myarsa aturirèki

Ki Tumênggung Mataun gya matur nêmbah
kawula tur udani
yèn gêbal paduka
pêkathik katiwasan
pinêrung kupingirèki
kêkalung sêrat
punika ingkang tulis

asta têngên apan maksih ngêpêl sêga
kang kiwa anampani
surat gya binuka
sinukma ing wardaya
surasane ponang tulis
tunggul panantang
bêbukanirèng ngarsi

Arya Jipang lamun sira nyata lanang
mêtua ingajurit
sira anabranga
ing kali Sore agya
samêngko ingsun antèni
dudu satriya
yèn sira tan nêkani

lir sinêbit talingane Arya Jipang
myarsa unining tulis
asru angandika
mring abdi gamêl ika
kinèn ngambili turanggi
si gagakrimang
kêpêlira binanting

tibèng panjang ambêngira rêmuk sigar
saking srunirèng runtik
salami manira
durung tau tinantang
gya luwaran dènnya bukti
pun gagakrimang
wus sumaos ing ngarsi

ngadêg saking palênggahan sigra nyandhak
lawungira pinandhi
praptèng palataran
sigra nitih turôngga
gagakrimang cinamêthi
mamprung lir kilat
panandêre kêpati

kadya mimis bundêr lir tan ngambah lêmah
sumripit kadya thathit
tan nganti wadyanya
saking wantêring driya
bêbêg dening bèr kawanin
punggawanira
gugup samya nututi

panandêre gagakrimang kadya kilat
Arya Jipang wus prapti
sawetan bangawan
Sore katon gumawang
wong Pajang samya ningali
yèn Arya Jipang
nandêr prapta pribadi

wong ing Pajang ing Sela prasamya surak
tindhihira nèng ngarsi
prawira tamtama
samya prawirèng yuda
mapankên gamanirèki
Sang Arya Jipang
mèsêm tan paja miris

sru sêsumbar Pangeran Arya Panangsang
rêbutên ing ajurit
lah payo wong Pajang
padha barênga mara
sira anantang mring mami
payo nabranga
marang wetan bênawi

wong ing Pajang nauri sira nabranga
mangulon sun tadhahi
tan bêtah miyarsa
sira Arya Panangsang
talingannya lir sinêbit
Sang Arya Jipang
kudane dèn camêthi

tan antara turôngga gêbyur ing toya
gagakrimang anglangi
suka wadya Pajang
wruh Arya Jipang nabrang
sapraptanira ing pinggir
wadya tamtama
angrubut ngrampog wani

Arya Jipang wus mêntas saking bêngawan
wong Sela anadhahi
lawan wong tamtama
rinampog Arya Jipang
sinosog ing ngarsa wuri
tatu lêmpèngnya
jaringanira mijil

tan rinasa malah sinampirkên marang
sarungan ususnèki
lan ngamuk manêngah
tan kandhêg amarjaya
wong ing Pajang anadhahi
sami sarosa
riwut awuru gêtih

Arya Jipang ngamuk lir banthèng katawan
singa katrajang ngisis
tan mulat ing ngarsa
mêrêm pangamukira
wong Pajang kathah ngêmasi
piyak ing ngarsa
ing wuri anangkêpi

kadya Abimanyu rinêbut Kurawa
Sang Arya solahnèki
wong Pajang myang Sela
kathah longe kang pêjah
nanging tan ana ngunduri
dènnya tumingal
mungsuhe mung sawiji

ya ta wau Dyan Ngabèi Loringpasar
awas dènnya ningali
wadyanya kèh pêjah
ingamuk Arya Jipang
sigra Rahadèn Ngabèi
mangsah ing rana
têtulung ing wadya lit

Ki Palèrèd pinandhi sigra manêngah
anitih turanggèstri
wus ayun-ayunan
lawan Ki Arya Jipang
lantaran lawungirèki
samya prawira
rame ungkih-ingungkih

kudanira Ki Arya pun gagakrimang
duk mulat kuda èstri
ambêkèr gambira
malang megung anujah
lir dênawa ngolang-aling
bigar sarosa
solahe angajrihi

Arya Jipang nadya kidhung pangulahnya
marang lawungirèki
siniwo ing kanan
kalimpe linarihan
marang Rahadèn Ngabèi
saking dharatan
kêna jajanirèki

kaprawasa tatas têrus ing walikat
rosane kang nglarihi
narajang ing tulang
andrês ludiranira
arsa malês tan ngudhili
Sang Arya Jipang
wus tumêka ing têkdir

datan mindho niba saking kudanira
sang arya angêmasi
suka wadya Pajang
sang arya kuwandanya
apan sampun dèn bêciki
mring wadya Sela
ya ta Radèn Ngabèi

Loringpasar ngungun miyat waosira
Kyai Palèrèd gêmpil
ing pucuk watara
ana satugêl bêras
langkung gêgêtuning galih
tuhu prawira
Si Arya Jipang iki

Ki Tumênggung Mataun mangsah ing yuda
sêdya bela ing gusti
angamuk manêngah
tinadhahan ing kathah
ki tumênggung wus ngêmasi
murda tinigas
anèng madyaning jurit

gya pinanjêr anèng pinggiring bangawan
punggawanya gêng alit
ing Jipang kèh prapta
muntab ngêbêki papan
sang arya sedanirèki
pan sinêngkalan
wiku sapta hèr nabi

wadyanira ing Jipang tanpa wilangan
nanging sadaya sami
kandhêg lampahira
anèng wetan bêngawan
duk myarsa gustine lalis
wadya ing Jipang
tyasira samya kingkin

sira Rahadèn Ngabèi
Loringpasar asêsumbar
astane angawe-awe
hèh wong Jipang kawruhana
gustimu wus palastra
utawa pêpatihipun
iya wis padha palastra

sun panjêr sirahirèki
anèng pinggiring bangawan
apa karêpira mangke
yèn sira pêksa manglawan
abela gustinira
payo nabranga sadarum
marang kuloning bêngawan

sagêndhingmu sun tadhahi
samana wadya ing Jipang
sadaya kêkês manahe
rinasa datan kawawa
yèn lawana ing yuda
de gustine wus kasambut
wus rêmbug sadayanira

gya nabrang bangawan sarwi
anggulung banderanira
nungkul ambongkok waose
wus tinampan wadya Pajang
wong Jipang panungkulnya
Kyai Juru nulya kundur
sawadyane masanggrahan

wus prapta pakuwon sami
Kyai Juru angandika
mring Manahan Pênjawine
paran mêngko rêmbugira
de wus rampung ing karya
ingkang liningan umatur
sumôngga karsa paduka

kawula darmi nglampahi
punapa ing rèh paduka
Ki Juru ngandika alon
patine Si Arya Jipang
sutanta kang marjaya
yèn sira matura tuhu
iya marang kangjêng sultan

kalamun putranirèki
Si Ngabèi Loringpasar
iya ingkang olèh gawe
amatèni Arya Jipang
sêtun ganjaranira
arta busana kang luhung
iku watara manira

ya nora antuk nagari
dene ta kalamun sira
ingkang ngakoni wong roro
kang matèni Arya Jipang
pasthi tômpa ganjaran
kang dadi ubayanipun
ing Pathi lawan Mataram

pan inggih lêrês kadyèki
lah yayi aja sulaya
benjang ingaku wong roro
patine Si Arya Jipang
saking sira lan ingwang
kang rayi pan sampun rêmbug
Ki Juru pratikêlira

tuwin Rahadèn Ngabèi
Loringpasar tan suwala
ingkang rama pratikêle
ginalih sampun prayoga
kang dadya rêmbagira
ingkang rama katrinipun
badhe aturnya mringsultan

ya ta enjangira nuli
budhal saking pasanggrahan
gumarêdêg sabalane
wong Jipang lawan ing Pajang
asarêng lampahira
wus dadya sawiji ngumpul
utawa wadya ing Sela

sri tinon lampahing baris
neka busananing wadya
tanpa wilangan kathahe
ing marga datan winarna
siyang dalu lumampah
samana pan sampun rawuh
talatah nagari Pajang

lajêng lampahira manjing
nagara ya ta jêng sultan
nuju siniwèng wadyane
Ki Juru Pênjawi lawan
Kiyai Pamanahan
prapta umarêg sang prabu
wus katur sasolahira

Ki Panjawi matur aris
gusti punika katura
Arya Panangsang lawunge
kang kinarya magut ing prang
lan dhuwung sakêmbaran
nguni kang kinarya ngamuk
kaatura padukendra

sang nata ngandika aris
inggih ki raka andika
ingkang angêntasi gawe
nagri Pathi tampanana
dadya ganjaranira
dene ki raka kang sêpuh
gênti ing benjang kewala

wusnya ngandika sang aji
nulya kundur angadhatyan
ginarêbêg pawongane
Ki Pênjawi sukèng driya
de wus angsal ganjaran
kalawan jinunjung lungguh
Ki Agêng ing Pathi ika

apan nagara ing Pathi
cacahing karya salêksa
Ki Panjawi suka tyase
kalangkung mukti wibawa
mung Kyai Pamanahan
kalangkung susahing kalbu
dèrèng nampèni ganjaran

apan nagri ing Matawis
kang badhe ganjaranira
nging dèrèng pinaringake
marang Kyai Pamanahan
pan maksih sinêmayan
langkung dènnya ngayun-ayun
sira Kyai Pamanahan

KiJuru amituturi
sabarêna karsanira
manawa durung wêktune
ing saiki bêgjanira
dèn narima kewala
pandugaku nora wurung
mokal lamun ratu cidra

pan sampun antara lami
durung ana wartanira
mulunging galih sang katong
tyasira Ki Pamanahan
sangsaya drênging karsa
têtela cidra sang prabu
samana Ki Pamanahan

gya kesah saking nagari
sakalangkung wirangira
dadya anglalu manahe
apan arsa adhêdhêkah
tapa amati raga
ing Sêkarlampir jinujug
pribadi tan mawi rowang

sapraptaning Kêmbanglampir
nèng ngriku lajêng dhêdhêkah
sangêt amati ragane
wirang kalamun sebaa
marang Jêng Sultan Pajang
èngêt cidrane sang prabu
pinilaur adhêdhêkah

kunêng gantya kang winarni
jêng sunan ing Kalijaga
datan samar paningale
pandhita angraga suksma
wikan dèrèng winarah
anulya tumêdhak gupuh
têtinjo Ki Pamanahan

sakêdhap praptèng Banglampir
kagyat Kyai Pamanahan
myat Sunan Kali praptane
kalangkung asrêp ing driya
mabukuh anèng ngarsa
amba tan susah umatur
tuwan môngsa kilapana

Sunan Kali ngandika ris
ya pagene kaki sira
têka dhêdhukuh nèng kene
apa kang dadi tyasira
dene ta ratunira
lawan sira tunggal guru
têka sumingkir nèng desa

Pamanahan matur aris
kawula anuwun duka
mangkya putranta sang katong
amaleca ing ubaya
inggih dhatêng kawula
yêkti tan rêna tyas ulun
angawula ratu cidra

mèsêm Jêng Susunan Kali
dumadya aris ngandika
lah wus aywa winiraos
iya manira wus wikan
marang ing karêpira
piturutên karsaningsun
ingsun panggihakên sira

pribadi lawan sang aji
aywa sumêlang tyasira
mêngko ingsun sulangake
karsanira Sultan Pajang
kalamun tan prayoga
iya manira kang matut
aja sira walangdriya

alah payo nuli mulih
marang nagara ing Pajang
sira katêmua dhewe
wus kerid Ki Pamanahan
mring Sunan Kalijaga
ing marga datan winuwus
wus prapta nagari Pajang

anjujug ing dalêm puri
dumrojog tanpa larapan
sapraptanirèng kadhaton
jêng sultan kagyat tumingal
praptane Jêng Suhunan
Kalijaga sang aprabu
tur sêmbah atur pambagya

wusnya tata lênggah sami
Sunan Kali angandika
iya praptaningsun kene
manira miyarsa warta
ing sayêmbaranira
Si Panangsang patinipun
sira gantungi ganjaran

ing Mataram lan ing Pathi
kang sawiji wus kalakyan
mring Pênjawi ganjarane
mung rakanta Pamanahan
kang durung nampanana
apan iku ubayamu
tumuli lêksananana

aywa maleca ing jangji
anggêmpalake darajad
yèn ratu cidra ujare
Sultan Pajang matur nêmbah
alêrês sabda tuwan
ngong tan nêdya cidrèng wuwus
saking pangangkah kawula

de nagri Mataram mangkin
maksih risak kadya wana
sanadyan ngong paringake
ing benjang yèn sampun rêja
yèn kakang Pamanahan
kasêsa ing manahipun
mintaa sanèsing praja

inggih kawula paringi
Sunan Kali malih nabda
lah iya aywa mangkono
karana sira wus sagah
nadyan gêmah rusaka
ya nuli paringna gupuh
ywa pakewuh roning kamal

dangu tan sagêd ngandika
sultan kèmêngan ing galih
arsa datan ingaturna
kang dadya raosing galih
dadya cidra ing batin
sayêkti ajrih mring guru
dadya matur anêmbah
dhuh inggih sang maha yêkti
pramilane makatên atur kawula

pan inggih wirayatira
saking Jêng Susunan Giri
ing nagri Mataram benjang
wontên jumênêng narpati
amêngku tanah Jawi
Sunan Kali ngandika rum
lah iya jêbèng Pajang
sanadyan mangkono gampil
kon prasêtya kakangira Pamanahan

sira kulup Pamanahan
prasêtyaa sun èstrèni
kang liningan matur nêmbah
inggih sandika sang yogi
amba tuwan saidi
kalamun darbea kayun
arsa jumênêng nata
wontên nagari Matawis
pan kawula sampun amanggih raharja

kalamun darbea cipta
kadya mangkana wak mami
utawi nêdya ngêndhiha
karaton ing Pajang mangkin
sumôngga awak mami
pêjah gêsang ulun katur
sintên ingkang wikana
lêlampahanirèng wuri
langkung aib karsane Sang Murbèng Jagad

susunan ing Kalijaga
mèsêm angandika aris
iya bênêr ujarira
datan ana ingkang sisip
Sultan Pajang miyarsi
kalangkung lêga ing kalbu
tan wrin ujar kerasan
Sunan Kali ngandika ris
lah wus nuli jêbèng Pajang apasraha

iya nagara Mataram
marang ing kakangirèki
Sultan Pajang aturira
sumôngga ing asta kalih
kakang dika tampani
padesan nagri Matarum
ananging maksih bêra
Pamanahan matur inggih
anampaniganjaran bumi Mataram

Sunan Kali angandika
jêbèng Pamanahan nuli
muliha maring Mataram
boyonga saanak rabi
manira angidèni
tuluse dènnya sadulur
lah wus padha karia
manira pan laju mulih
kalihira manêmbah angaras pada

sakundure sang pandhita
Sultan Pajang ngandika ris
inggih kakang Pamanahan
prayogi atur udani
maring kakangbok nênggih
Kalinyamat Nimas Ratu
kang raka aturira
inggih sumôngga sang aji
inggih benjang enjang kewala budhalan

sultan gya kundur ngadhatyan
ginarêbêg para cèthi
Pamanahan nulya mêdal
mantuk mring wismanirèki
wus panggih lan kang rayi
utawi Kiyai Juru
Pamanahan ris nabda
jêng sultan karsanirèki
benjang enjang têdhak maring Danaraja

ing dalu datan winarna
ya ta kawuwusa enjing
jêng sultan miyos ing pura
ginarbêg wadya gêng alit
Pamanahan Pênjawi
tan kari lawan Ki Juru
rikat lampahing wadya
ing marga datan winarni
sampun prapta padhepokan Danaraja

Nimas Ratu Kalinyamat
gupuh amêthuk kang rayi
wus binêkta manjing wisma
satata lênggahirèki
sultan umatur aris
dhuh kakangbok prapta ulun
angaturi uninga
Arya Jipang wus ngêmasi
ing samangkya luwarên subratanira

Nimas Ratu Kalinyamat
mèsêm angandika aris
mring kang rayi Sultan Pajang
yayi sapa kang matèni
kang rayi matur aris
Pamanahan wastanipun
wong kalih lan arinya
ingkang wasta Ki Pênjawi
Kyai Juru ingkang dadya botohira

Nimas Ratu Kalinyamat
lah ing mêngko ana ngêndi
wong têlu kang olèh karya
padha timbalana aglis
inggih wontên ing jawi
nulya tinimbalan gupuh
tan dangu praptèng ngarsa
katrinya samya tur bêkti
sawusira atata lênggah ing ngarsa

jêng sultan aris turira
lamun pinarêng ing galih
kawula nuwun wasiyat
kang masthi tilarirèki
dhuwung lan waos nênggih
punika kawula suwun
kang raka aris nabda
iya sakarsanirèki
iya iku wasiyate kakangira

dhuwung pinaringkên nulya
tinampan lajêng winangking
myang waose wus katampan
jêng sultan suka ing galih
ing solah tan winarni
sultan wus pamit kundur
kalilan lajêng budhal
Pamanahan lan Panjawi
datan sarêng lan jêng sultan maskêmambang

tan winarna jêng sultan kundurirèki
wus prapta ing Pajang
ya ta wuwusên kang kari
Ki Panjawi Pamanahan

nêmbah matur kawula atur udani
pun Arya Panangsang
kawula ingkang mêjahi
wontên samadyaning rana

inggih lawan rayi kula pun Panjawi
pan sampun ginanjar
inggih nagari ing Pathi
kawula inggih ginanjar

mring rayinta nênggih nagari Matawis
cacahira dhomas
nimas ratu ngandika ris
lah iya wus bêgjanira

wus pêsthine Pamanahan sun ngèngèri
tan etung sapadang
sapangina sun ngèngèri
Pamanahan aturira

mila amba tan dhèrèk kundur sang aji
nuwun babrêkatan
nimas ratu ngandika ris
lah punapa karsa dika

Nimas Ratu Kalinyamat ngandika ris
mring parêkanira
lah padha wêtokna aglis
sakèhing kang babrêkatan

kang tinuduh sandika nulya angambil
sagunging pusaka
sadaya binêkta mijil
sinaoskên mring ngayunan

Nimas Ratu Kalinyamat ngandika ris
mring Ki Pamanahan
lah êndi kang sira pilih
Pamanahan aturira

pan kawula nuwun brêkatan kang adi
mas ratu ngandika
apan iya namung iki
têtilare kakangira

ingkang adi iya iki rupa singsim
ya wus bêgjanira
sapa ingkang nganggo iki
dadya ratu tanah Jawa

pan mangkono ujare kang masiyati
sajagad tan ana
ing Mêkah asale nguni
timbangane Balambangan

tatkalane tuwan sèh arabi putri
putri Balambangan
sauluk rêgane dhingin
tinilarkên mring kang garwa

gya pinundhut singsimira sing dariji
mirah dalima bang
intên adi kang sawiji
samya sauluk rêganya

gya tinampan kang singsim wau sarakit
mring Ki Pamanahan
langkung panuwunirèki
mring Mas Ratu Kalinyamat

katrinira kalangkung suka ing galih
wusnya gya pamitan
linilan tur sêmbah sami
lèngsèr saking ing ngayunan

lajêng kundur ingiring wadyanirèki
gumrêdêg lampahnya
anjujug Nglawiyan sami
arsa lajêng mring Mataram

Kyai Juru pangandikanira aris
nadyan mring Mataram
bêcik pamita sang aji
apadene putranira

si ngabèi iya bêcik padha pamit
mring ramane sultan
sadaya amituruti
Ki Juru sri natanira

enji Kyai Pamanahan
wus ngrasuk busana adi
arsa marêk mring jêng sultan
para putranya nèng ngarsi
pan arsa dhèrèk maring
ing Mataram kunduripun
kang wanodya putranya
kêkalih pan sampun krami
ingkang sêpuh antuk Ki Tumênggung Mayang

ingkang anèm sampun krama
antuk Arya Dhadhaptulis
punggawa ing nagri Pajang
sadaya putranirèki
kêdah arsa umiring
ingkang

rama kunduripun
marang nagri Mataram
ingkang rama mituruti
Pamanahan sawusira abusana


sigra budhal saking wisma
arsa seba mring jro puri
lawan para putranira
myang Ki Juru lan Panjawi
ing marga tan winarni
sampun prapta jro kadhatun
sultan nuju sineba
ing wadyanira gêng alit
Pamanahan lajêng mring byantara nata


manêmbah aris turira
dhuh pukulun sri bupati
kawula anuwun lilah
arsa mantuk mring Matawis
lawan saanak rabi
sami kalayu ayun wruh
yèn wus parêng ing karsa
kawula bidhal samangkin
Sultan Pajang aris dènira ngandika


inggih ki raka manira
angsung salamêt ing margi
muga ywana sangsayanya
inggih lunga myang kang kèri
pan samya abasuki
tulusa pawong sadulur
Ki Pamanahan aturnya
inggih kalangkung kapundhi
ing pangèstu paduka marang kawula


jêng sultan malih ngandika
ki raka ingsun parabi
Kyai Gêdhe ing Mataram
sadaya samya ngèstrèni
Pamanahan tur bêkti
marang kangjêng sang aprabu
myang para putranira
sadaya samya ngabêkti
sawusira jêng sultan kundur ngadhatyan


sira Ki Agêng Mataram
lan para putranirèki
samya mundur saking ngarsa
sapraptanira ing panti
Ki Agêng ing Matawis
pinarak lan rabinipun
myang para putranira
tata bêbêktanirèki
ingkang badhe ginawa maring Mataram


garwane Tumênggung Mayang
kalawan Ki Dhadhaptulis
kêdah umiring kang rama
marang nagari Matawis
Ki Agêng tan nglilani
aywa milu putraningsun
têmahan karya susah
tyase lakinira nini
benjang bae tinjoa lan lakinira


ing solah datan winarna
ya ta Ki Agêng Matawis 


wus budhal sawadyanira
gumrêdêg lampahirèki
pikulan mungging ngarsi
kang bêkta brak-abrak sêlur
Ki Agêng nitih kuda
tinandhu garwanirèki
tan winarna ing marga lampahe prapta


ing dhusun Taji araryan
anèng ngandhaping waringin
ya ta wau kang kocapa
Ki Gêdhe Karanglo nênggih
wus miyarsa pawarti
Pamanahan kunduripun
uninga lamun raryan
Ki Karanglo gya marani
atur suguh sêkul ulam myang dhaharan


lan rabine sami bêkta
pêcêl pitik jangan mênir
praptèng ngarsa aris turnya
punika ulun ngaturi
inggih jampi kalantih
sapala sêkul sananjung
môngka tôndha katrêsnan
lan wening dêgan satunggil
Kyai Agêng Mataram mèsêm ngandika


lah inggih langkung anêdha
pasihan dika kiyai
sunggata nulya dhinahar
sagarwa putranirèki
pikantuk dènnya bukti
lorodan binagi sampun
mring kulawarganira
warata sadaya sami
Kyai Agêng Mataram aris ngandika


kalangkung panêdhaningwang
sih andika mring wak mami
manira arsa lajua
mantuk marang ing Matawis
Kyai Karanglo angling
inggih kawula tumuntur
andhèrèk ing paduka
inggih sumôngga kiyai
sigra budhal Ki Agêng sawadyanira


warnanên kang lagya siram
anèng kali Opak nênggih
susunan ing Kalijaga
Pamanahan duk udani
gupuh amalajêngi
wruh kalamun gurunipun
praptèng ngarsa tur sêmbah
nungkêmi padanirèki
ingkang têngên ingaras Ki Pamanahan


Ki Gêdhe Karanglo gêpah
mangaras padanirèki
ingkang kiwa sinungkêman
Jêng Sunan Kali ngling aris
pan wus bêgjanirèki
iya Si Karanglo iku
milua mukti benjang
anèng nagari Matawis
iya lawan ing satêdhak turunira


nanging sira nora kêna
sinêbut radèn ing

benjing
iya ing saturunira
iku poma wêkas mami
elingên aywa lali
warahên anak putumu
wis ta padha mangkata
aywa kêsuwèn nèng ngriki
kang liningan tur sêmbah nulya umangkat


gumarêdêg lampahira
langkung kathah kang umiring
Kyai Karanglo tan têbah
ing marga datan winarni
wus prapta ing Matawis
Ki Agêng ingkang jinujug
sakilèning widara
ingkang arsa dèn wismani
tan winarna wus samya tata pomahan


wadya putra myang santana
wus samya tata miranti
bêbanjêngan wismanira
tuwin Ki Juru Martani
karya dhepok pribadi
tan têbih panggenanipun
lan Ki Agêng Mataram
samana alami-lami
ing Mataram arjane saengga praja


wong desa kang têbah-têbah
kathah ngungsi mring Matawis
prasami milwa gêgriya
tulus kang tinandur tuwin
murah sandhang lan bukti
saya tambah arjanipun
têntrêm manahing wadya
ing solah datan winarni
ya ta wau sira Ki Agêng Mataram


wus lami antaranira
dènnya nèng nagri Matawis
samana pan arsa seba
marang ing Pajang nagari
enjang siyaga nuli
budhal saking ing Matarum
rikatan lampahira
dènira miyarsa warti
Sultan Pajang pan arsa sowan mring Arga


mring Sunan Parapèn ika
Ki Agêng lampahnya prapti
ing Pajang wau jêng sultan
wus arsa budhalan nuli
ki agêng ing Matawis
lajêng andhèrèk sang prabu
wadyabala ing Pajang
kathah kang samya umiring
tan winarna ing marga pan sampun prapta


anèng ing Giri kadhatyan
susunan lagya siniwi
pêpak kang seba ing ngarsa
sagunging para bupati
Japan Wirasabèki
ingkang cakêt mungging ngayun
Dipati Surabaya
Pasuruan lan Kadhiri
pra dipati bang wetan pêpak 

 sadaya


tuwin Dipati Madura
Sêdayu samya anangkil
ing Pathi lawan ing Tuban
samana sri narapati
ing Pajang praptanèki
ingancaran sampun
anèng babut rinêngga
tuwin Ki Agêng Matawis
lawan para bupati wus samya lênggah


samana pan sinêngkalan
pêksi astha warna aji
Sultan Pajang ingèstrènan
jumênêngira narpati
sawusira anuli
sunggata sumaos ngayun
wus sami kinon dhahar
tuwin kang para bupati
pan sadaya wus samya kêmbulan dhahar


Sunan Parapèn ngandika
hèh sagung para bupati
kabèh anak putuningwang
padha runtuta sami
lawan kadangirèki
aywana salayèng kalbu
dèn atut akêkadang
ingsun têtêdha ing Widhi
salamêta ing dunya praptèng akherat


tur sêmbah ingkang liningan
pangèstu paduka mugi
inggih nastijaba marang
para putra sadayèki
ya ta dènira bukti
wus dugi linorod sampun
marang pamburinira
warata sadaya sami
Kyai Gêdhe Mataram agung sinawang


marang Jêng Sunan Prawata
hèh ki jêbèng Pajang iki
dasih ta kang anèng wuntat
ya sapa wastanirèki
Sultan Pajang turnya ris
inggih punika pukulun
kadang amba kang nama
Kyai Agêng ing Matawis
ing samangkya wus gêgriya ing Mataram


yèn mangkono kadangira
iya konên lungguh nginggil
ing kono nunggala lawan
sagunging para bupati
sultan ngandika maring
Ki Agêng Mataram gupuh
kakang andika minggah
Ki Agêng gya lênggah nginggil
sang pandhita aris dènira ngandika


dhuh sadaya putraningwang
padha piyarsakna sami
iku Si Gêdhe Mataram
karsaning Hyang Maha Luwih
anak putune benjing
kang mêngku tanah Jawèku
kongsi têrah-tumêrah
samya ngidhêp mring Matawis 


Kyai Gêdhe Mataram myarsa wirayat


ingkang Sinuhun Prawata
samana Kyai Matawis
gya nêmbah mangaras pada
marang sinuhun ing Giri
sangêt sukur ing Widhi
sira Ki Agêng Matarum
mring sang raja pandhita
malih angandika aris
narimaa marang wahyuning Pangeran


ya ta Ki Gêdhe Mataram
ngaturkên dhuwungirèki
marang sang raja pandhita
nging sang yogi tinampèni
samana pra bupati
miyarsa wirayatipun
Kyai Gêdhe Mataram
cinêtha amutêr bumi
duk samana sira sang raja pandhita


pan arsa karya talaga
sadaya para bupati
pan samya milwa tumandang
tan winarna sampun dadi
toyanya langkung wêning
ingaran têlaga patut
sakèhe pra dipatya
sadaya sami ningali
nagri mônca pinatut anèng talaga


ri sampunira mangkana
sagunging para bupati
wus kinèn kundur sadaya
dènira sang maha yêkti
gya mundur sadayèki
sowang-sowangan umantuk
tuwin Jêng Sultan Pajang
pan sampun tinundhung mulih
tuwin sira Kiyai Gêdhe Mataram


sarêng mundur saking ngarsa
ing marga datan winarni
wus prapta ing nagri Pajang
jêng sultan lajêng mring puri
gung ginagas ing galih
wirayatira sang wiku
tuwin wadya punggawa
sadaya ngungun ing galih
marang wêcanira Ki Agêng Mataram


rêntênging driya jêng sultan
rinasa karasèng galih
wasana pinuntu ing tyas
yèn wus têkdiring Hyang Widhi
roncene tan winarni
samana Kyagêng Matarum
wus mantuk sawadyanya
marang nagari Matawis
praptèng wisma wêwarah mring rabinira


wirayate sang pandhita
kang garwa suka ing galih
tuwin pra putra wandawa
miyarsa sukur ing Widhi
samana ing Matawis
sangsaya sru

arjanipun
gêmahe lir nagara
ayêm tyase kang wadya lit
murah sandhang tulus kang tinandur dadya


sira Ki Agêng Mataram
kalangkung wibawa mukti
myang sakulawarganira
sadaya milu amukti
langkung pinundhi-pundhi
Ki Agêng mring anak putu
gêng alit wong Mataram
anggêpe samya anggusti
tuwin marang Kyai Juru ya mangkana


tan towang ing sabên môngsa
seba mring Pajang nagari
tur-atur pamêtunira
ing Mataram sawarnaning
marang sri narapati
ya ta Ki Agêng Matarum
nandhang gêrah sarira
sampun tumêka ing têkdir
Kyai Agêng Mataram atilar donya


kundur maring rahmatulah
gumuruh swaraning tangis
garwa putra myang santana
prasami lara anangis
ing solah tan winarni
layon pinaripurna wus
pinêtak ing Mataram
kang kari samya prihatin
Kyai Juru Martani milwa sungkawa


sawusira pitung dina
Kyai Juru Amartani
nimbali sagung pra putra
agêng alit jalu èstri
wus pêpak anèng ngarsi
Kyai Juru ngandika rum
sadaya putraningwang
payo maring Pajang nagri
tur uninga marang Kangjêng Sultan Pajang


yèn ramanira palastra
paran karsanya sang aji
sapa ingkang ginêntèkna
ya marang ramanirèki
iya anèng Matawis
bêcik sebaa sadarum
marang nagari Pajang
manira ingkang angirid
para putra sadaya matur sandika


enjang wus sami busana
sawadyanya amiranti
kang umiring sawatara
gya budhal saking Matawis
gumrêdêg lampahnèki
pangarsa Kiyai Juru
lancaran lampahira
ing marga datan winarni
Kyai Juru wus prapta nagari Pajang


lan sakulawarganira
samana sri narapati
nuju miyos siniwaka
supênuh wadya ing ngarsi
Ki Juru Amartani
pepe nèng waringin kurung
lan para putranira
tumungkul konjêm ing siti

| katingalan dènira sultan ing Pajang


ngandika lih iku sapa
kang pepe soring waringin
lah bocah gandhèk dèn agya
dangunên ika wong ngêndi
sandika kang tinuding
nêmbah mundur saking ngayun
prapta waringin kêmbar
kang pepe dinangu sami
dening abdi gandhèk kang kinon mariksa


kisanak kang pepe samya
andika tiyang ing pundi
dene ta saanak rayat
Kyai Juru anauri
kula tiyang Matawis
pan inggih andika matur
dhumatêng kangjêng sultan
kula pun Juru Martani
inggih badhe atur uninga sang nata


lamun Ki Gêdhe Mataram
ing mangkya sampun ngêmasi

dika aturkên nuli
marang gusti sang aprabu
wong gandhèk wangsul nulya
marang ngarsane sang aji
matur nêmbah kawula sampun dinuta


mariksa kang pepe samya
pan inggih aturirèki
Kyai Juru ing Mataram
inggih badhe tur udani
dhumatêng paduka ji
yèn kadangira wus lampus
anênggih ingkang nama
Kiyai Agêng Matawis
duk miyarsa sira jêng sultan ing Pajang


kalangkung ngunguning driya
sigra kinèn animbali
Kyai Juru saputranya
tan dangu prapta ing ngarsi
wusnya sami tur bêkti
Kyai Juru sigra matur
purwa madya wasana
wus katur sadaya sami
kangjêng sultan aris pangandikanira


lah iya satilarira
ki raka Gêdhe Matawis
kang pantês anggêntènana
ya sutèngsun Si Ngabèi
Loringpasar kang wajib
têtêpa anèng Matarum
gêntyanira manira
ingsun paringi wêwangi
Senapati Ngalaga dene ta sira


sun pitaya angêmonga
ya marang sutanirèki
pan sira katêmpuh tuwa
ana Mataram samangkin
aywa seba rumiyin
yèn durung jangkêp sataun
muriha arjanira
dhukuhira 

 ing Matawis
dimèn têntrêm sutanya asmaranira


Asmaradana
jêng sultan kasmaran mèksi
mring wanodya randhanira
Kyai Agêng Matarame
garwa kang anèm pribadya
apan dèrèng pêputra
karsanya mangkya pinundhut
Ki Juru èmêng ing driya


wasana sumanggèng kapti
ajrih kalamun matura
datan winarna solahe
Ki Juru lan para putra
pamit arsa mantuka
marang nagari Matarum
kalilan mundur sing ngarsa


Tumênggung Mayang ing mangkin
kêdah tumut mring Mataram
lawan sagarwa putrane
nging kang raka Senapatya
sangêt pamambêngira
piturutên ujar ingsun
aywa milu mring Mataram


ya ta enjangira nuli
Ki Juru saputranira
sadaya budhalan age
ing marga datan winarna
wus prapta ing Mataram
Senapati lan Ki Juru
kalangkung mukti wibawa


sangsaya arjanirèki
Mataram gêmah aripah
wus kadya nagara gêdhe
kunêng malih kang winarna
sira Tumênggung Mayang
putranya jalu abagus
pêparab Radèn Pabelan


nanging balunthah tyasnèki
tinari krama tan arsa
langkung bêlasar tindake
dènnya karêm ing wanodya
tan pilih kang utama
sadhengah wadon kinayun
kang rama kalangkung susah


baguse datanpa tandhing
ing Pajang tan ana memba
Radèn Pabelan warnane
nanging tyasira tan lana
kang rama langkung susah
myat tingkahe sutanipun
suka tumêkèng palastra


dahat pakèwêding galih
sira Ki Tumênggung Mayang
wusnya kapanggih ciptane
ingkang putra tinimbalan
tan dangu praptèng ngarsa
kang rama ngandika arum
marmane sira sun undang



wus diwasa sira kaki
sêdhênge amangun krama
aja manggung lamban bae
iya kulup amiliha
sutaning pra dipatya
ing Pajang sadayanipun
êndi sênênge tyasira


ingsun ingkang minangkani
kang putra umatur nêmbah
anuwun duka samangke
dèrèng darbe cipta krama
wikan ing têmbenira
kang rama ngandika asru
aywa mangkono nak ingwang


yèn kabanjur sira kaki
dènnya karêm ambêlasar
samar tan bêcik ucape
ywa ambodhokkên wong tuwa
manira pan wus wikan
marang pratingkahirèku
dene yèn sira amêksa


tan mituhu karsa mami
lah aja tanggung wasisan
bêgja urip bêgja layon
iya kalamun manira
angur baya ngaraha
marang putrine sang prabu
Kusuma Sêkaringpura


iya yèn kalakon mami
sang putri asih mring sira
nadyan kawênangan dene
iya marang sri narendra
yèn ana bêgjanira
ingapura mring sang prabu
awit pamothahing putra


sanadyan tumêkèng pati
tan kuciwa loking jana
pantês dèn êtohi layon
Kusuma Sêkaringpura
wêwangi karêmira
lah sira miyanga kulup
iki sun gawani sêkar


argulo gambir malathi
saconthong sira ngadhanga
ing marga parapatane
yèn ana parêkan liwat
dutane sang kusuma
nuli aturêna iku
dèn rêmit pratingkahira


kang putra sandika nuli
puspita wus tinampanan
nêmbah mundur sing ngarsane
rêrikatan lampahira
wus prapta galedhegan
radèn kèndêl nganguk-anguk
nulya na wadon lumampah


pribadi saking jro puri
ni êmban arsa mring pasar
pinarpêkan mring rahadèn
wus parêk radyan têtanya


dika kèndêl sakêdhap
sampun dadya tyasirèku
manira aayun têtanya


andika punika nyai
punapa abdi jro pura
ni êmban aris ature
pan inggih anggèr kawula
won-awon êmbanira
Sang Dya Sêkaringkadhatun
lampah kawula dinuta


mring pasar têtumbas sari
gambir malathi cêpaka
rahadyan garjita tyase
dadya aris angandika
ni êmban yèn sêmbada
kawula nyaosi santun
sampun susah dika tumbas


punika atur nèng gusti
saconthong awarna-warna
ni êmban sukèng driyane
kang sêkar nulya tinampan
sarwi aris têtanya
mangkya yèn ulun dinangu
paduka sintên sinambat


rahadèn ngandika aris
yèn dika tanya maringwang
Radèn Pabelan ran ingong
putrane Tumênggung Mayang
ngong sutane kang tuwa
ni êmban suka tyasipun
tumon baguse rahadyan


ni êmban micarèng ati
baya iki raganira
kang dadya kondhanging akèh
para dyah jroning kadhatyan
samya kasmaran warta
satuhu kalamun bagus
pantês lamun kinêsmaran


andika kondur wong sigid
kawula wangsul mring pura
angaturakên sêkare
Radèn Pabelan gya mentar
lan ni mban kur-ungkuran
tan winarna lampahipun
radyan wus prapta ing wisma


lajêng marêk mring sudarmi
Tumênggung Mayang pinarak
kang putra nulya ingawe
rahadyan majêng wotsêkar
ki tumênggung ngandika
paran lakunira kulup
kang putra matur anêmbah


inggih sampun dèn tampèni
marang êmbane sang rêtna
binêkta marang kadhaton
kang rama malih ngandika
lamun tulus katampan
mring sang rêtna adatipun
banjur kasmaran mring sira



yèn anggêpok surat mami
adat tumuli utusan
arsa katêmua dhewe
mangkono lamun katrima
iya sarat manira
yèn sira pinanggil kulup
iya banjur têkanana


kalamun sira wus panggih
ya banjur ajakên mêdal
anggêr wus tiba trêsnane
mring sira nora sumêlang
nadyan ana kang malang
pra kadang sêntananipun
iya nora dadi ngapa


ingkang putra wus nyagahi
gantya warnanên jro pura
Kusuma Sêkarkadhaton
lagya siniwèng pawongan
manganti dutanira
ni êmban tan dangu rawuh
ambêkta conthongan sêkar


gupuh umatur ing gusti
kawula sampun dinuta
mring pêkên tumbas sêkare
inggih wus prapta ing pasar
sêpên tan wontên janma
ingkang wade puspitarum
dadyamba wangsul kewala


sarêng ulun praptèng kori
galedhegan pan kapapag
satriya di bagus anom
ambêkta conthongan sêkar
tanya lampah kawula
sarêng kawula umatur
sêkar pinaringkên kula


supados katur ing gusti
pan punika sêkarira
sang rêtna kumêpyur tyase
paran karsanira biyang
dene sira atômpa
tan karuan ingkang angsung
wisma tuwin wastanira


ni êmban umatur aris
pinanggih pangakênira
satriya kang bagus anèm
wasta Rahadèn Pabelan
putra Tumênggung Mayang
kang dadya kondhanging kidung
yêktos yèn bagus taruna


sang rêtna mèsêm nampèni
conthong puspita binuka
kongas ruming puspitane
anrus tumanêm ing driya
wontên juga cêpaka
binuntêl ing suratipun
gya cinandhak kang nawala


binuka sinukmèng

galih
kadhadha surasanira
langkung mlasasih têmbunge
ya ta kusumaning pura
wusnya maos nawala
kadadak kasmaran têmbung
lir kênèng guna wisaya


lêng-lênging tyas poyang-paying
wasana aris ngandika
biyung êmban kaya priye
ingkang dadya karêpira
iku Radèn Pabelan
surasane layangipun
arsa panggih lan manira


têmbunge amêlas-asih
iya mêngko karsaningwang
nuli aturana age
mring jro pura sirêp janma
yèn tuhu karsanira
yèn cêcadhang burat arum
umanjinga jroning pura


ni êmban umatur aris
lamun makatên ing karsa
kawula mêdal samangke
manggihi Radèn Pabelan
iya dèn rêmit biyang
surasane layangipun
arsa panggih lan manira


ni êmban nêmbah gya mijil
anjujug ing galedhegan
gya panggih lawan rahadèn
wus dhinawuhkên sadaya
karsane sang lir rêtna
Rahadèn Pabelah saguh
ni êmban wangsul mring pura


rikat lampahnya bok nyai
samana Radèn Pabelan
nulya kundur age-age
praptèng wisma panggih lawan
rama Tumênggung Mayang
wus katur saaturipun
kang rama suka ing driya


iya sokur yèn kadyèki
mêngko bêngi malêbua
nging aywa mijil korine
samar manawa kawruhan
wadya jro ingkang jaga
kang putra nula winuruk
èsmu ngusap pagêr bata


ingkang putra wus nampani
sawulange ingkang rama
sarêng wanci sirêp rare
ki tumênggung angandika
lah payo putraningwang
sun atêrkên jawi pintu
aja sira walangdriya


kang putra nulya umiring
sapraptaning jawi bata
kang rama ngandika alon
alah payo putraningwang
bata

usapên agya
kang putra sandika gupuh
laleyan nuli ingusap


wusnya mêndhak radèn nuli
jumangkah manjing jro pura
radyan sawusnya praptèng jro
bata ingusap kang rama
mumbul wangsul lir adat
ki tumênggung nulya kundur
warnanên Radèn Pabelan


anjajah sajroning puri
dangu ngupaya ni êmban
ya ta wau sang lir sinom
siniwi para parêkan
nèng jroning yasa kambang
tan sare kewala mujung
tan lyan kaciptèng wardaya


mung kang atur puspita di
putrane Tumênggung Mayang
saguh manjing jro kadhaton
baya cidra ing ubaya
dene tan ana prapta
ni êmban dinuta mêtu
mara biyung tilikana


iya marang tamansari
endhangana bokmanawa
tuhu nêkani marene
ni êmban nêmbah gya mêdal
praptèng sor nagapuspa
Radèn Pabelan wus dangu
andhêdhês soring puspita


rahadyan kagyat duk mèksi
yèn ana parêkan prapta
rahadèn alingan mire
ni êmban sigra anapa
radèn ririh saurnya
inggih pun Pabelan ulun
sêdya nêkani ubaya


ni êmban gya marêpêki
tan samar pandulunira
ni êmban suka wuwuse
sokur paduka wus prapta
anuhoni ubaya
rayinta kusumaning rum
wus dangu mangarsa-arsa


andika kantun ing ngriki
kawula matur sang rêtna
ni êmban gya wangsul age
sapraptaning madeyasa
ni êmban aris turnya
adhuh anggèr gustiningsun
pun Pabelan sampun prapta


sampun dangu wontên jawi
paran ing karsa paduka
sang rêtna kumêpyur tyase


ngunandika jroning driya
si jênat dikêramat
wong bagus têka kumênthus
wani ngambah jro kadhatyan


ambêke anglêlanangi
iya paran baya kêna
sun labuhi praptèng layon
dangu ginagas ing driya
ni êmban matur nêmbah
adhuh anggèr gustiningsun
amba cumadhong ing karsa


duratmaka ingkang prapti
punapa kawula balak
kinèn mijil sing kadhaton
utawi kinèn lajênga
marang ngarsa paduka
sang rêtna ngandika arum
eman lakune si jênat


wus kabanjur praptèng puri
bêcik nuli aturana
manawa putung atine
ni êmban nêmbah gya mentar
praptèng sor nagapuspa
wus panggih rahadèn bagus
ni êmban matur sumôngga


paduka dipun aturi
laju maring yasa kambang
sampun kadangon nèng kene
watos lamun kawênangan
dening punggawa langlang
tan wande manggih baya gung
radèn aris aturira


lah inggih sumôngga nyai
kalangkung ajrih kawula
yèn lênggana ing karsane
Jêng Gusti Sêkaringpura
wus kerid lampahira
sang rêtna nganti nèng pintu
dupi katingal rahadyan


sang dyah kumêpyur ing galih
wantune kênya diwasa
lir turasan karingête
minggu tan bisa ngandika
gumêtêr sariranya
rahadèn marpêki gupuh
tan darana nyandhak asta


pan sarwi mangarih-arih
dhuh gusti pêpujaningwang
wêlasa marang dasihe
sang rêtna atangkis asta
radèn putra mangrêpa
sanadyan tumêkèng lampus
dasihe datan lênggana


lamun gusti tulus asih
lêbura amor lan kisma
tan garantês kawulane
sang dyah

kakênan tyasira
ginunturan srênggara
dadya tan sawalèng kayun
sang rêtna yugya ingêmban


binêkta mring tilamsari
pawongan tangkêb samirnya
datan winarna solahe
wantune putri lan putra
samya kasmaranira
nutug dènnya karon lulud
sawusira asêsotya


rahadyan lawan sang putri
pinarak madyaning tilam
sang rêtna yu matur alon
miyos ing pundi paduka
lêbêtira mring pura
rahadèn aris umatur
dhuh gusti pêpujaningwang


ulun tan mijil ing kori
malumpat ing pagêr bata
rèhning wus ubaya mangke
ajrih lamun malecaa
tan etang pringgabaya
sang rêtna mèsêm umatur
dhuh ing mangke paran karsa


rèhning wus anggagat enjing
lamun kawruhan ing janma
tan wande tiwas wong roro
prayogi andika mêdal
mangke dalu wangsula
rahadèn ngandika arum
inggih sumôngga ing karsa


datan lênggana kang abdi
ing karsa sang ruming pura
sanadyan tumêkèng layon
pan sarwi angaras-aras
kalihe gya tumêdhak
mijil saking tilamipun
sami anjingga nom-noman

rama kunduripun
marang nagri Mataram
ingkang rama mituruti
Pamanahan sawusira abusana

sigra budhal saking wisma
arsa seba mring jro puri
lawan para putranira
myang Ki Juru lan Panjawi
ing marga tan winarni
sampun prapta jro kadhatun
sultan nuju sineba
ing wadyanira gêng alit
Pamanahan lajêng mring byantara nata

manêmbah aris turira
dhuh pukulun sri bupati
kawula anuwun lilah
arsa mantuk mring Matawis
lawan saanak rabi
sami kalayu ayun wruh
yèn wus parêng ing karsa
kawula bidhal samangkin
Sultan Pajang aris dènira ngandika

inggih ki raka manira
angsung salamêt ing margi
muga ywana sangsayanya
inggih lunga myang kang kèri
pan samya abasuki
tulusa pawong sadulur
Ki Pamanahan aturnya
inggih kalangkung kapundhi
ing pangèstu paduka marang kawula

jêng sultan malih ngandika
ki raka ingsun parabi
Kyai Gêdhe ing Mataram
sadaya samya ngèstrèni
Pamanahan tur bêkti
marang kangjêng sang aprabu
myang para putranira
sadaya samya ngabêkti
sawusira jêng sultan kundur ngadhatyan

sira Ki Agêng Mataram
lan para putranirèki
samya mundur saking ngarsa
sapraptanira ing panti
Ki Agêng ing Matawis
pinarak lan rabinipun
myang para putranira
tata bêbêktanirèki
ingkang badhe ginawa maring Mataram

garwane Tumênggung Mayang
kalawan Ki Dhadhaptulis
kêdah umiring kang rama
marang nagari Matawis
Ki Agêng tan nglilani
aywa milu putraningsun
têmahan karya susah
tyase lakinira nini
benjang bae tinjoa lan lakinira

ing solah datan winarna
ya ta Ki Agêng Matawis
wus budhal sawadyanira
gumrêdêg lampahirèki
pikulan mungging ngarsi
kang bêkta brak-abrak sêlur
Ki Agêng nitih kuda
tinandhu garwanirèki
tan winarna ing marga lampahe prapta

ing dhusun Taji araryan
anèng ngandhaping waringin
ya ta wau kang kocapa
Ki Gêdhe Karanglo nênggih
wus miyarsa pawarti
Pamanahan kunduripun
uninga lamun raryan
Ki Karanglo gya marani
atur suguh sêkul ulam myang dhaharan

lan rabine sami bêkta
pêcêl pitik jangan mênir
praptèng ngarsa aris turnya
punika ulun ngaturi
inggih jampi kalantih
sapala sêkul sananjung
môngka tôndha katrêsnan
lan wening dêgan satunggil
Kyai Agêng Mataram mèsêm ngandika

lah inggih langkung anêdha
pasihan dika kiyai
sunggata nulya dhinahar
sagarwa putranirèki
pikantuk dènnya bukti
lorodan binagi sampun
mring kulawarganira
warata sadaya sami
Kyai Agêng Mataram aris ngandika

kalangkung panêdhaningwang
sih andika mring wak mami
manira arsa lajua
mantuk marang ing Matawis
Kyai Karanglo angling
inggih kawula tumuntur
andhèrèk ing paduka
inggih sumôngga kiyai
sigra budhal Ki Agêng sawadyanira

warnanên kang lagya siram
anèng kali Opak nênggih
susunan ing Kalijaga
Pamanahan duk udani
gupuh amalajêngi
wruh kalamun gurunipun
praptèng ngarsa tur sêmbah
nungkêmi padanirèki
ingkang têngên ingaras Ki Pamanahan

Ki Gêdhe Karanglo gêpah
mangaras padanirèki
ingkang kiwa sinungkêman
Jêng Sunan Kali ngling aris
pan wus bêgjanirèki
iya Si Karanglo iku
milua mukti benjang
anèng nagari Matawis
iya lawan ing satêdhak turunira

nanging sira nora kêna
sinêbut radèn ingbenjing
iya ing saturunira
iku poma wêkas mami
elingên aywa lali
warahên anak putumu
wis ta padha mangkata
aywa kêsuwèn nèng ngriki
kang liningan tur sêmbah nulya umangkat

gumarêdêg lampahira
langkung kathah kang umiring
Kyai Karanglo tan têbah
ing marga datan winarni
wus prapta ing Matawis
Ki Agêng ingkang jinujug
sakilèning widara
ingkang arsa dèn wismani
tan winarna wus samya tata pomahan

wadya putra myang santana
wus samya tata miranti
bêbanjêngan wismanira
tuwin Ki Juru Martani
karya dhepok pribadi
tan têbih panggenanipun
lan Ki Agêng Mataram
samana alami-lami
ing Mataram arjane saengga praja

wong desa kang têbah-têbah
kathah ngungsi mring Matawis
prasami milwa gêgriya
tulus kang tinandur tuwin
murah sandhang lan bukti
saya tambah arjanipun
têntrêm manahing wadya
ing solah datan winarni
ya ta wau sira Ki Agêng Mataram

wus lami antaranira
dènnya nèng nagri Matawis
samana pan arsa seba
marang ing Pajang nagari
enjang siyaga nuli
budhal saking ing Matarum
rikatan lampahira
dènira miyarsa warti
Sultan Pajang pan arsa sowan mring Arga

mring Sunan Parapèn ika
Ki Agêng lampahnya prapti
ing Pajang wau jêng sultan
wus arsa budhalan nuli
ki agêng ing Matawis
lajêng andhèrèk sang prabu
wadyabala ing Pajang
kathah kang samya umiring
tan winarna ing marga pan sampun prapta

anèng ing Giri kadhatyan
susunan lagya siniwi
pêpak kang seba ing ngarsa
sagunging para bupati
Japan Wirasabèki
ingkang cakêt mungging ngayun
Dipati Surabaya
Pasuruan lan Kadhiri
pra dipati bang wetan pêpak sadaya

tuwin Dipati Madura
Sêdayu samya anangkil
ing Pathi lawan ing Tuban
samana sri narapati
ing Pajang praptanèki
ingancaran sampun
anèng babut rinêngga
tuwin Ki Agêng Matawis
lawan para bupati wus samya lênggah

samana pan sinêngkalan
pêksi astha warna aji
Sultan Pajang ingèstrènan
jumênêngira narpati
sawusira anuli
sunggata sumaos ngayun
wus sami kinon dhahar
tuwin kang para bupati
pan sadaya wus samya kêmbulan dhahar

Sunan Parapèn ngandika
hèh sagung para bupati
kabèh anak putuningwang
padha runtuta sami
lawan kadangirèki
aywana salayèng kalbu
dèn atut akêkadang
ingsun têtêdha ing Widhi
salamêta ing dunya praptèng akherat

tur sêmbah ingkang liningan
pangèstu paduka mugi
inggih nastijaba marang
para putra sadayèki
ya ta dènira bukti
wus dugi linorod sampun
marang pamburinira
warata sadaya sami
Kyai Gêdhe Mataram agung sinawang

marang Jêng Sunan Prawata
hèh ki jêbèng Pajang iki
dasih ta kang anèng wuntat
ya sapa wastanirèki
Sultan Pajang turnya ris
inggih punika pukulun
kadang amba kang nama
Kyai Agêng ing Matawis
ing samangkya wus gêgriya ing Mataram

yèn mangkono kadangira
iya konên lungguh nginggil
ing kono nunggala lawan
sagunging para bupati
sultan ngandika maring
Ki Agêng Mataram gupuh
kakang andika minggah
Ki Agêng gya lênggah nginggil
sang pandhita aris dènira ngandika

dhuh sadaya putraningwang
padha piyarsakna sami
iku Si Gêdhe Mataram
karsaning Hyang Maha Luwih
anak putune benjing
kang mêngku tanah Jawèku
kongsi têrah-tumêrah
samya ngidhêp mring Matawis
Kyai Gêdhe Mataram myarsa wirayat

ingkang Sinuhun Prawata
samana Kyai Matawis
gya nêmbah mangaras pada
marang sinuhun ing Giri
sangêt sukur ing Widhi
sira Ki Agêng Matarum
mring sang raja pandhita
malih angandika aris
narimaa marang wahyuning Pangeran

ya ta Ki Gêdhe Mataram
ngaturkên dhuwungirèki
marang sang raja pandhita
nging sang yogi tinampèni
samana pra bupati
miyarsa wirayatipun
Kyai Gêdhe Mataram
cinêtha amutêr bumi
duk samana sira sang raja pandhita

pan arsa karya talaga
sadaya para bupati
pan samya milwa tumandang
tan winarna sampun dadi
toyanya langkung wêning
ingaran têlaga patut
sakèhe pra dipatya
sadaya sami ningali
nagri mônca pinatut anèng talaga

ri sampunira mangkana
sagunging para bupati
wus kinèn kundur sadaya
dènira sang maha yêkti
gya mundur sadayèki
sowang-sowangan umantuk
tuwin Jêng Sultan Pajang
pan sampun tinundhung mulih
tuwin sira Kiyai Gêdhe Mataram

sarêng mundur saking ngarsa
ing marga datan winarni
wus prapta ing nagri Pajang
jêng sultan lajêng mring puri
gung ginagas ing galih
wirayatira sang wiku
tuwin wadya punggawa
sadaya ngungun ing galih
marang wêcanira Ki Agêng Mataram

rêntênging driya jêng sultan
rinasa karasèng galih
wasana pinuntu ing tyas
yèn wus têkdiring Hyang Widhi
roncene tan winarni
samana Kyagêng Matarum
wus mantuk sawadyanya
marang nagari Matawis
praptèng wisma wêwarah mring rabinira

wirayate sang pandhita
kang garwa suka ing galih
tuwin pra putra wandawa
miyarsa sukur ing Widhi
samana ing Matawis
sangsaya sru

arjanipun
gêmahe lir nagara
ayêm tyase kang wadya lit
murah sandhang tulus kang tinandur dadya


sira Ki Agêng Mataram
kalangkung wibawa mukti
myang sakulawarganira
sadaya milu amukti
langkung pinundhi-pundhi
Ki Agêng mring anak putu
gêng alit wong Mataram
anggêpe samya anggusti
tuwin marang Kyai Juru ya mangkana


tan towang ing sabên môngsa
seba mring Pajang nagari
tur-atur pamêtunira
ing Mataram sawarnaning
marang sri narapati
ya ta Ki Agêng Matarum
nandhang gêrah sarira
sampun tumêka ing têkdir
Kyai Agêng Mataram atilar donya


kundur maring rahmatulah
gumuruh swaraning tangis
garwa putra myang santana
prasami lara anangis
ing solah tan winarni
layon pinaripurna wus
pinêtak ing Mataram
kang kari samya prihatin
Kyai Juru Martani milwa sungkawa


sawusira pitung dina
Kyai Juru Amartani
nimbali sagung pra putra
agêng alit jalu èstri
wus pêpak anèng ngarsi
Kyai Juru ngandika rum
sadaya putraningwang
payo maring Pajang nagri
tur uninga marang Kangjêng Sultan Pajang


yèn ramanira palastra
paran karsanya sang aji
sapa ingkang ginêntèkna
ya marang ramanirèki
iya anèng Matawis
bêcik sebaa sadarum
marang nagari Pajang
manira ingkang angirid
para putra sadaya matur sandika


enjang wus sami busana
sawadyanya amiranti
kang umiring sawatara
gya budhal saking Matawis
gumrêdêg lampahnèki
pangarsa Kiyai Juru
lancaran lampahira
ing marga datan winarni
Kyai Juru wus prapta nagari Pajang


lan sakulawarganira
samana sri narapati
nuju miyos siniwaka
supênuh wadya ing ngarsi
Ki Juru Amartani
pepe nèng waringin kurung
lan para putranira
tumungkul konjêm ing siti

| katingalan dènira sultan ing Pajang


ngandika lih iku sapa
kang pepe soring waringin
lah bocah gandhèk dèn agya
dangunên ika wong ngêndi
sandika kang tinuding
nêmbah mundur saking ngayun
prapta waringin kêmbar
kang pepe dinangu sami
dening abdi gandhèk kang kinon mariksa


kisanak kang pepe samya
andika tiyang ing pundi
dene ta saanak rayat
Kyai Juru anauri
kula tiyang Matawis
pan inggih andika matur
dhumatêng kangjêng sultan
kula pun Juru Martani
inggih badhe atur uninga sang nata


lamun Ki Gêdhe Mataram
ing mangkya sampun ngêmasi

dika aturkên nuli
marang gusti sang aprabu
wong gandhèk wangsul nulya
marang ngarsane sang aji
matur nêmbah kawula sampun dinuta


mariksa kang pepe samya
pan inggih aturirèki
Kyai Juru ing Mataram
inggih badhe tur udani
dhumatêng paduka ji
yèn kadangira wus lampus
anênggih ingkang nama
Kiyai Agêng Matawis
duk miyarsa sira jêng sultan ing Pajang


kalangkung ngunguning driya
sigra kinèn animbali
Kyai Juru saputranya
tan dangu prapta ing ngarsi
wusnya sami tur bêkti
Kyai Juru sigra matur
purwa madya wasana
wus katur sadaya sami
kangjêng sultan aris pangandikanira


lah iya satilarira
ki raka Gêdhe Matawis
kang pantês anggêntènana
ya sutèngsun Si Ngabèi
Loringpasar kang wajib
têtêpa anèng Matarum
gêntyanira manira
ingsun paringi wêwangi
Senapati Ngalaga dene ta sira


sun pitaya angêmonga
ya marang sutanirèki
pan sira katêmpuh tuwa
ana Mataram samangkin
aywa seba rumiyin
yèn durung jangkêp sataun
muriha arjanira
dhukuhira 

 ing Matawis
dimèn têntrêm sutanya asmaranira


Asmaradana
jêng sultan kasmaran mèksi
mring wanodya randhanira
Kyai Agêng Matarame
garwa kang anèm pribadya
apan dèrèng pêputra
karsanya mangkya pinundhut
Ki Juru èmêng ing driya


wasana sumanggèng kapti
ajrih kalamun matura
datan winarna solahe
Ki Juru lan para putra
pamit arsa mantuka
marang nagari Matarum
kalilan mundur sing ngarsa


Tumênggung Mayang ing mangkin
kêdah tumut mring Mataram
lawan sagarwa putrane
nging kang raka Senapatya
sangêt pamambêngira
piturutên ujar ingsun
aywa milu mring Mataram


ya ta enjangira nuli
Ki Juru saputranira
sadaya budhalan age
ing marga datan winarna
wus prapta ing Mataram
Senapati lan Ki Juru
kalangkung mukti wibawa


sangsaya arjanirèki
Mataram gêmah aripah
wus kadya nagara gêdhe
kunêng malih kang winarna
sira Tumênggung Mayang
putranya jalu abagus
pêparab Radèn Pabelan


nanging balunthah tyasnèki
tinari krama tan arsa
langkung bêlasar tindake
dènnya karêm ing wanodya
tan pilih kang utama
sadhengah wadon kinayun
kang rama kalangkung susah


baguse datanpa tandhing
ing Pajang tan ana memba
Radèn Pabelan warnane
nanging tyasira tan lana
kang rama langkung susah
myat tingkahe sutanipun
suka tumêkèng palastra


dahat pakèwêding galih
sira Ki Tumênggung Mayang
wusnya kapanggih ciptane
ingkang putra tinimbalan
tan dangu praptèng ngarsa
kang rama ngandika arum
marmane sira sun undang



wus diwasa sira kaki
sêdhênge amangun krama
aja manggung lamban bae
iya kulup amiliha
sutaning pra dipatya
ing Pajang sadayanipun
êndi sênênge tyasira


ingsun ingkang minangkani
kang putra umatur nêmbah
anuwun duka samangke
dèrèng darbe cipta krama
wikan ing têmbenira
kang rama ngandika asru
aywa mangkono nak ingwang


yèn kabanjur sira kaki
dènnya karêm ambêlasar
samar tan bêcik ucape
ywa ambodhokkên wong tuwa
manira pan wus wikan
marang pratingkahirèku
dene yèn sira amêksa


tan mituhu karsa mami
lah aja tanggung wasisan
bêgja urip bêgja layon
iya kalamun manira
angur baya ngaraha
marang putrine sang prabu
Kusuma Sêkaringpura


iya yèn kalakon mami
sang putri asih mring sira
nadyan kawênangan dene
iya marang sri narendra
yèn ana bêgjanira
ingapura mring sang prabu
awit pamothahing putra


sanadyan tumêkèng pati
tan kuciwa loking jana
pantês dèn êtohi layon
Kusuma Sêkaringpura
wêwangi karêmira
lah sira miyanga kulup
iki sun gawani sêkar


argulo gambir malathi
saconthong sira ngadhanga
ing marga parapatane
yèn ana parêkan liwat
dutane sang kusuma
nuli aturêna iku
dèn rêmit pratingkahira


kang putra sandika nuli
puspita wus tinampanan
nêmbah mundur sing ngarsane
rêrikatan lampahira
wus prapta galedhegan
radèn kèndêl nganguk-anguk
nulya na wadon lumampah


pribadi saking jro puri
ni êmban arsa mring pasar
pinarpêkan mring rahadèn
wus parêk radyan têtanya


dika kèndêl sakêdhap
sampun dadya tyasirèku
manira aayun têtanya


andika punika nyai
punapa abdi jro pura
ni êmban aris ature
pan inggih anggèr kawula
won-awon êmbanira
Sang Dya Sêkaringkadhatun
lampah kawula dinuta


mring pasar têtumbas sari
gambir malathi cêpaka
rahadyan garjita tyase
dadya aris angandika
ni êmban yèn sêmbada
kawula nyaosi santun
sampun susah dika tumbas


punika atur nèng gusti
saconthong awarna-warna
ni êmban sukèng driyane
kang sêkar nulya tinampan
sarwi aris têtanya
mangkya yèn ulun dinangu
paduka sintên sinambat


rahadèn ngandika aris
yèn dika tanya maringwang
Radèn Pabelan ran ingong
putrane Tumênggung Mayang
ngong sutane kang tuwa
ni êmban suka tyasipun
tumon baguse rahadyan


ni êmban micarèng ati
baya iki raganira
kang dadya kondhanging akèh
para dyah jroning kadhatyan
samya kasmaran warta
satuhu kalamun bagus
pantês lamun kinêsmaran


andika kondur wong sigid
kawula wangsul mring pura
angaturakên sêkare
Radèn Pabelan gya mentar
lan ni mban kur-ungkuran
tan winarna lampahipun
radyan wus prapta ing wisma


lajêng marêk mring sudarmi
Tumênggung Mayang pinarak
kang putra nulya ingawe
rahadyan majêng wotsêkar
ki tumênggung ngandika
paran lakunira kulup
kang putra matur anêmbah


inggih sampun dèn tampèni
marang êmbane sang rêtna
binêkta marang kadhaton
kang rama malih ngandika
lamun tulus katampan
mring sang rêtna adatipun
banjur kasmaran mring sira



yèn anggêpok surat mami
adat tumuli utusan
arsa katêmua dhewe
mangkono lamun katrima
iya sarat manira
yèn sira pinanggil kulup
iya banjur têkanana


kalamun sira wus panggih
ya banjur ajakên mêdal
anggêr wus tiba trêsnane
mring sira nora sumêlang
nadyan ana kang malang
pra kadang sêntananipun
iya nora dadi ngapa


ingkang putra wus nyagahi
gantya warnanên jro pura
Kusuma Sêkarkadhaton
lagya siniwèng pawongan
manganti dutanira
ni êmban tan dangu rawuh
ambêkta conthongan sêkar


gupuh umatur ing gusti
kawula sampun dinuta
mring pêkên tumbas sêkare
inggih wus prapta ing pasar
sêpên tan wontên janma
ingkang wade puspitarum
dadyamba wangsul kewala


sarêng ulun praptèng kori
galedhegan pan kapapag
satriya di bagus anom
ambêkta conthongan sêkar
tanya lampah kawula
sarêng kawula umatur
sêkar pinaringkên kula


supados katur ing gusti
pan punika sêkarira
sang rêtna kumêpyur tyase
paran karsanira biyang
dene sira atômpa
tan karuan ingkang angsung
wisma tuwin wastanira


ni êmban umatur aris
pinanggih pangakênira
satriya kang bagus anèm
wasta Rahadèn Pabelan
putra Tumênggung Mayang
kang dadya kondhanging kidung
yêktos yèn bagus taruna


sang rêtna mèsêm nampèni
conthong puspita binuka
kongas ruming puspitane
anrus tumanêm ing driya
wontên juga cêpaka
binuntêl ing suratipun
gya cinandhak kang nawala


binuka sinukmèng

galih
kadhadha surasanira
langkung mlasasih têmbunge
ya ta kusumaning pura
wusnya maos nawala
kadadak kasmaran têmbung
lir kênèng guna wisaya


lêng-lênging tyas poyang-paying
wasana aris ngandika
biyung êmban kaya priye
ingkang dadya karêpira
iku Radèn Pabelan
surasane layangipun
arsa panggih lan manira


têmbunge amêlas-asih
iya mêngko karsaningwang
nuli aturana age
mring jro pura sirêp janma
yèn tuhu karsanira
yèn cêcadhang burat arum
umanjinga jroning pura


ni êmban umatur aris
lamun makatên ing karsa
kawula mêdal samangke
manggihi Radèn Pabelan
iya dèn rêmit biyang
surasane layangipun
arsa panggih lan manira


ni êmban nêmbah gya mijil
anjujug ing galedhegan
gya panggih lawan rahadèn
wus dhinawuhkên sadaya
karsane sang lir rêtna
Rahadèn Pabelah saguh
ni êmban wangsul mring pura


rikat lampahnya bok nyai
samana Radèn Pabelan
nulya kundur age-age
praptèng wisma panggih lawan
rama Tumênggung Mayang
wus katur saaturipun
kang rama suka ing driya


iya sokur yèn kadyèki
mêngko bêngi malêbua
nging aywa mijil korine
samar manawa kawruhan
wadya jro ingkang jaga
kang putra nula winuruk
èsmu ngusap pagêr bata


ingkang putra wus nampani
sawulange ingkang rama
sarêng wanci sirêp rare
ki tumênggung angandika
lah payo putraningwang
sun atêrkên jawi pintu
aja sira walangdriya


kang putra nulya umiring
sapraptaning jawi bata
kang rama ngandika alon
alah payo putraningwang
bata

usapên agya
kang putra sandika gupuh
laleyan nuli ingusap


wusnya mêndhak radèn nuli
jumangkah manjing jro pura
radyan sawusnya praptèng jro
bata ingusap kang rama
mumbul wangsul lir adat
ki tumênggung nulya kundur
warnanên Radèn Pabelan


anjajah sajroning puri
dangu ngupaya ni êmban
ya ta wau sang lir sinom
siniwi para parêkan
nèng jroning yasa kambang
tan sare kewala mujung
tan lyan kaciptèng wardaya


mung kang atur puspita di
putrane Tumênggung Mayang
saguh manjing jro kadhaton
baya cidra ing ubaya
dene tan ana prapta
ni êmban dinuta mêtu
mara biyung tilikana


iya marang tamansari
endhangana bokmanawa
tuhu nêkani marene
ni êmban nêmbah gya mêdal
praptèng sor nagapuspa
Radèn Pabelan wus dangu
andhêdhês soring puspita


rahadyan kagyat duk mèksi
yèn ana parêkan prapta
rahadèn alingan mire
ni êmban sigra anapa
radèn ririh saurnya
inggih pun Pabelan ulun
sêdya nêkani ubaya


ni êmban gya marêpêki
tan samar pandulunira
ni êmban suka wuwuse
sokur paduka wus prapta
anuhoni ubaya
rayinta kusumaning rum
wus dangu mangarsa-arsa


andika kantun ing ngriki
kawula matur sang rêtna
ni êmban gya wangsul age
sapraptaning madeyasa
ni êmban aris turnya
adhuh anggèr gustiningsun
pun Pabelan sampun prapta


sampun dangu wontên jawi
paran ing karsa paduka
sang rêtna kumêpyur tyase


ngunandika jroning driya
si jênat dikêramat
wong bagus têka kumênthus
wani ngambah jro kadhatyan


ambêke anglêlanangi
iya paran baya kêna
sun labuhi praptèng layon
dangu ginagas ing driya
ni êmban matur nêmbah
adhuh anggèr gustiningsun
amba cumadhong ing karsa


duratmaka ingkang prapti
punapa kawula balak
kinèn mijil sing kadhaton
utawi kinèn lajênga
marang ngarsa paduka
sang rêtna ngandika arum
eman lakune si jênat


wus kabanjur praptèng puri
bêcik nuli aturana
manawa putung atine
ni êmban nêmbah gya mentar
praptèng sor nagapuspa
wus panggih rahadèn bagus
ni êmban matur sumôngga


paduka dipun aturi
laju maring yasa kambang
sampun kadangon nèng kene
watos lamun kawênangan
dening punggawa langlang
tan wande manggih baya gung
radèn aris aturira


lah inggih sumôngga nyai
kalangkung ajrih kawula
yèn lênggana ing karsane
Jêng Gusti Sêkaringpura
wus kerid lampahira
sang rêtna nganti nèng pintu
dupi katingal rahadyan


sang dyah kumêpyur ing galih
wantune kênya diwasa
lir turasan karingête
minggu tan bisa ngandika
gumêtêr sariranya
rahadèn marpêki gupuh
tan darana nyandhak asta


pan sarwi mangarih-arih
dhuh gusti pêpujaningwang
wêlasa marang dasihe
sang rêtna atangkis asta
radèn putra mangrêpa
sanadyan tumêkèng lampus
dasihe datan lênggana


lamun gusti tulus asih
lêbura amor lan kisma
tan garantês kawulane
sang dyah

kakênan tyasira
ginunturan srênggara
dadya tan sawalèng kayun
sang rêtna yugya ingêmban


binêkta mring tilamsari
pawongan tangkêb samirnya
datan winarna solahe
wantune putri lan putra
samya kasmaranira
nutug dènnya karon lulud
sawusira asêsotya


rahadyan lawan sang putri
pinarak madyaning tilam
sang rêtna yu matur alon
miyos ing pundi paduka
lêbêtira mring pura
rahadèn aris umatur
dhuh gusti pêpujaningwang


ulun tan mijil ing kori
malumpat ing pagêr bata
rèhning wus ubaya mangke
ajrih lamun malecaa
tan etang pringgabaya
sang rêtna mèsêm umatur
dhuh ing mangke paran karsa


rèhning wus anggagat enjing
lamun kawruhan ing janma
tan wande tiwas wong roro
prayogi andika mêdal
mangke dalu wangsula
rahadèn ngandika arum
inggih sumôngga ing karsa


datan lênggana kang abdi
ing karsa sang ruming pura
sanadyan tumêkèng layon
pan sarwi angaras-aras
kalihe gya tumêdhak
mijil saking tilamipun
sami anjingga nom-noman

arjanipun
gêmahe lir nagara
ayêm tyase kang wadya lit
murah sandhang tulus kang tinandur dadya

sira Ki Agêng Mataram
kalangkung wibawa mukti
myang sakulawarganira
sadaya milu amukti
langkung pinundhi-pundhi
Ki Agêng mring anak putu
gêng alit wong Mataram
anggêpe samya anggusti
tuwin marang Kyai Juru ya mangkana

tan towang ing sabên môngsa
seba mring Pajang nagari
tur-atur pamêtunira
ing Mataram sawarnaning
marang sri narapati
ya ta Ki Agêng Matarum
nandhang gêrah sarira
sampun tumêka ing têkdir
Kyai Agêng Mataram atilar donya

kundur maring rahmatulah
gumuruh swaraning tangis
garwa putra myang santana
prasami lara anangis
ing solah tan winarni
layon pinaripurna wus
pinêtak ing Mataram
kang kari samya prihatin
Kyai Juru Martani milwa sungkawa

sawusira pitung dina
Kyai Juru Amartani
nimbali sagung pra putra
agêng alit jalu èstri
wus pêpak anèng ngarsi
Kyai Juru ngandika rum
sadaya putraningwang
payo maring Pajang nagri
tur uninga marang Kangjêng Sultan Pajang

yèn ramanira palastra
paran karsanya sang aji
sapa ingkang ginêntèkna
ya marang ramanirèki
iya anèng Matawis
bêcik sebaa sadarum
marang nagari Pajang
manira ingkang angirid
para putra sadaya matur sandika

enjang wus sami busana
sawadyanya amiranti
kang umiring sawatara
gya budhal saking Matawis
gumrêdêg lampahnèki
pangarsa Kiyai Juru
lancaran lampahira
ing marga datan winarni
Kyai Juru wus prapta nagari Pajang

lan sakulawarganira
samana sri narapati
nuju miyos siniwaka
supênuh wadya ing ngarsi
Ki Juru Amartani
pepe nèng waringin kurung
lan para putranira
tumungkul konjêm ing siti| katingalan dènira sultan ing Pajang

ngandika lih iku sapa
kang pepe soring waringin
lah bocah gandhèk dèn agya
dangunên ika wong ngêndi
sandika kang tinuding
nêmbah mundur saking ngayun
prapta waringin kêmbar
kang pepe dinangu sami
dening abdi gandhèk kang kinon mariksa

kisanak kang pepe samya
andika tiyang ing pundi
dene ta saanak rayat
Kyai Juru anauri
kula tiyang Matawis
pan inggih andika matur
dhumatêng kangjêng sultan
kula pun Juru Martani
inggih badhe atur uninga sang nata

lamun Ki Gêdhe Mataram
ing mangkya sampun ngêmasi

dika aturkên nuli
marang gusti sang aprabu
wong gandhèk wangsul nulya
marang ngarsane sang aji
matur nêmbah kawula sampun dinuta

mariksa kang pepe samya
pan inggih aturirèki
Kyai Juru ing Mataram
inggih badhe tur udani
dhumatêng paduka ji
yèn kadangira wus lampus
anênggih ingkang nama
Kiyai Agêng Matawis
duk miyarsa sira jêng sultan ing Pajang

kalangkung ngunguning driya
sigra kinèn animbali
Kyai Juru saputranya
tan dangu prapta ing ngarsi
wusnya sami tur bêkti
Kyai Juru sigra matur
purwa madya wasana
wus katur sadaya sami
kangjêng sultan aris pangandikanira

lah iya satilarira
ki raka Gêdhe Matawis
kang pantês anggêntènana
ya sutèngsun Si Ngabèi
Loringpasar kang wajib
têtêpa anèng Matarum
gêntyanira manira
ingsun paringi wêwangi
Senapati Ngalaga dene ta sira

sun pitaya angêmonga
ya marang sutanirèki
pan sira katêmpuh tuwa
ana Mataram samangkin
aywa seba rumiyin
yèn durung jangkêp sataun
muriha arjanira
dhukuhira ing Matawis
dimèn têntrêm sutanya asmaranira

jêng sultan kasmaran mèksi
mring wanodya randhanira
Kyai Agêng Matarame
garwa kang anèm pribadya
apan dèrèng pêputra
karsanya mangkya pinundhut
Ki Juru èmêng ing driya

wasana sumanggèng kapti
ajrih kalamun matura
datan winarna solahe
Ki Juru lan para putra
pamit arsa mantuka
marang nagari Matarum
kalilan mundur sing ngarsa

Tumênggung Mayang ing mangkin
kêdah tumut mring Mataram
lawan sagarwa putrane
nging kang raka Senapatya
sangêt pamambêngira
piturutên ujar ingsun
aywa milu mring Mataram

ya ta enjangira nuli
Ki Juru saputranira
sadaya budhalan age
ing marga datan winarna
wus prapta ing Mataram
Senapati lan Ki Juru
kalangkung mukti wibawa

sangsaya arjanirèki
Mataram gêmah aripah
wus kadya nagara gêdhe
kunêng malih kang winarna
sira Tumênggung Mayang
putranya jalu abagus
pêparab Radèn Pabelan

nanging balunthah tyasnèki
tinari krama tan arsa
langkung bêlasar tindake
dènnya karêm ing wanodya
tan pilih kang utama
sadhengah wadon kinayun
kang rama kalangkung susah

baguse datanpa tandhing
ing Pajang tan ana memba
Radèn Pabelan warnane
nanging tyasira tan lana
kang rama langkung susah
myat tingkahe sutanipun
suka tumêkèng palastra

dahat pakèwêding galih
sira Ki Tumênggung Mayang
wusnya kapanggih ciptane
ingkang putra tinimbalan
tan dangu praptèng ngarsa
kang rama ngandika arum
marmane sira sun undang

wus diwasa sira kaki
sêdhênge amangun krama
aja manggung lamban bae
iya kulup amiliha
sutaning pra dipatya
ing Pajang sadayanipun
êndi sênênge tyasira

ingsun ingkang minangkani
kang putra umatur nêmbah
anuwun duka samangke
dèrèng darbe cipta krama
wikan ing têmbenira
kang rama ngandika asru
aywa mangkono nak ingwang

yèn kabanjur sira kaki
dènnya karêm ambêlasar
samar tan bêcik ucape
ywa ambodhokkên wong tuwa
manira pan wus wikan
marang pratingkahirèku
dene yèn sira amêksa

tan mituhu karsa mami
lah aja tanggung wasisan
bêgja urip bêgja layon
iya kalamun manira
angur baya ngaraha
marang putrine sang prabu
Kusuma Sêkaringpura

iya yèn kalakon mami
sang putri asih mring sira
nadyan kawênangan dene
iya marang sri narendra
yèn ana bêgjanira
ingapura mring sang prabu
awit pamothahing putra

sanadyan tumêkèng pati
tan kuciwa loking jana
pantês dèn êtohi layon
Kusuma Sêkaringpura
wêwangi karêmira
lah sira miyanga kulup
iki sun gawani sêkar

argulo gambir malathi
saconthong sira ngadhanga
ing marga parapatane
yèn ana parêkan liwat
dutane sang kusuma
nuli aturêna iku
dèn rêmit pratingkahira

kang putra sandika nuli
puspita wus tinampanan
nêmbah mundur sing ngarsane
rêrikatan lampahira
wus prapta galedhegan
radèn kèndêl nganguk-anguk
nulya na wadon lumampah

pribadi saking jro puri
ni êmban arsa mring pasar
pinarpêkan mring rahadèn
wus parêk radyan têtanya
dika kèndêl sakêdhap
sampun dadya tyasirèku
manira aayun têtanya

andika punika nyai
punapa abdi jro pura
ni êmban aris ature
pan inggih anggèr kawula
won-awon êmbanira
Sang Dya Sêkaringkadhatun
lampah kawula dinuta

mring pasar têtumbas sari
gambir malathi cêpaka
rahadyan garjita tyase
dadya aris angandika
ni êmban yèn sêmbada
kawula nyaosi santun
sampun susah dika tumbas

punika atur nèng gusti
saconthong awarna-warna
ni êmban sukèng driyane
kang sêkar nulya tinampan
sarwi aris têtanya
mangkya yèn ulun dinangu
paduka sintên sinambat

rahadèn ngandika aris
yèn dika tanya maringwang
Radèn Pabelan ran ingong
putrane Tumênggung Mayang
ngong sutane kang tuwa
ni êmban suka tyasipun
tumon baguse rahadyan

ni êmban micarèng ati
baya iki raganira
kang dadya kondhanging akèh
para dyah jroning kadhatyan
samya kasmaran warta
satuhu kalamun bagus
pantês lamun kinêsmaran

andika kondur wong sigid
kawula wangsul mring pura
angaturakên sêkare
Radèn Pabelan gya mentar
lan ni mban kur-ungkuran
tan winarna lampahipun
radyan wus prapta ing wisma

lajêng marêk mring sudarmi
Tumênggung Mayang pinarak
kang putra nulya ingawe
rahadyan majêng wotsêkar
ki tumênggung ngandika
paran lakunira kulup
kang putra matur anêmbah

inggih sampun dèn tampèni
marang êmbane sang rêtna
binêkta marang kadhaton
kang rama malih ngandika
lamun tulus katampan
mring sang rêtna adatipun
banjur kasmaran mring sira

yèn anggêpok surat mami
adat tumuli utusan
arsa katêmua dhewe
mangkono lamun katrima
iya sarat manira
yèn sira pinanggil kulup
iya banjur têkanana

kalamun sira wus panggih
ya banjur ajakên mêdal
anggêr wus tiba trêsnane
mring sira nora sumêlang
nadyan ana kang malang
pra kadang sêntananipun
iya nora dadi ngapa

ingkang putra wus nyagahi
gantya warnanên jro pura
Kusuma Sêkarkadhaton
lagya siniwèng pawongan
manganti dutanira
ni êmban tan dangu rawuh
ambêkta conthongan sêkar

gupuh umatur ing gusti
kawula sampun dinuta
mring pêkên tumbas sêkare
inggih wus prapta ing pasar
sêpên tan wontên janma
ingkang wade puspitarum
dadyamba wangsul kewala

sarêng ulun praptèng kori
galedhegan pan kapapag
satriya di bagus anom
ambêkta conthongan sêkar
tanya lampah kawula
sarêng kawula umatur
sêkar pinaringkên kula

supados katur ing gusti
pan punika sêkarira
sang rêtna kumêpyur tyase
paran karsanira biyang
dene sira atômpa
tan karuan ingkang angsung
wisma tuwin wastanira

ni êmban umatur aris
pinanggih pangakênira
satriya kang bagus anèm
wasta Rahadèn Pabelan
putra Tumênggung Mayang
kang dadya kondhanging kidung
yêktos yèn bagus taruna

sang rêtna mèsêm nampèni
conthong puspita binuka
kongas ruming puspitane
anrus tumanêm ing driya
wontên juga cêpaka
binuntêl ing suratipun
gya cinandhak kang nawala

binuka sinukmènggalih
kadhadha surasanira
langkung mlasasih têmbunge
ya ta kusumaning pura
wusnya maos nawala
kadadak kasmaran têmbung
lir kênèng guna wisaya

lêng-lênging tyas poyang-paying
wasana aris ngandika
biyung êmban kaya priye
ingkang dadya karêpira
iku Radèn Pabelan
surasane layangipun
arsa panggih lan manira

têmbunge amêlas-asih
iya mêngko karsaningwang
nuli aturana age
mring jro pura sirêp janma
yèn tuhu karsanira
yèn cêcadhang burat arum
umanjinga jroning pura

ni êmban umatur aris
lamun makatên ing karsa
kawula mêdal samangke
manggihi Radèn Pabelan
iya dèn rêmit biyang
surasane layangipun
arsa panggih lan manira

ni êmban nêmbah gya mijil
anjujug ing galedhegan
gya panggih lawan rahadèn
wus dhinawuhkên sadaya
karsane sang lir rêtna
Rahadèn Pabelah saguh
ni êmban wangsul mring pura

rikat lampahnya bok nyai
samana Radèn Pabelan
nulya kundur age-age
praptèng wisma panggih lawan
rama Tumênggung Mayang
wus katur saaturipun
kang rama suka ing driya

iya sokur yèn kadyèki
mêngko bêngi malêbua
nging aywa mijil korine
samar manawa kawruhan
wadya jro ingkang jaga
kang putra nula winuruk
èsmu ngusap pagêr bata

ingkang putra wus nampani
sawulange ingkang rama
sarêng wanci sirêp rare
ki tumênggung angandika
lah payo putraningwang
sun atêrkên jawi pintu
aja sira walangdriya

kang putra nulya umiring
sapraptaning jawi bata
kang rama ngandika alon
alah payo putraningwang
batausapên agya
kang putra sandika gupuh
laleyan nuli ingusap

wusnya mêndhak radèn nuli
jumangkah manjing jro pura
radyan sawusnya praptèng jro
bata ingusap kang rama
mumbul wangsul lir adat
ki tumênggung nulya kundur
warnanên Radèn Pabelan

anjajah sajroning puri
dangu ngupaya ni êmban
ya ta wau sang lir sinom
siniwi para parêkan
nèng jroning yasa kambang
tan sare kewala mujung
tan lyan kaciptèng wardaya

mung kang atur puspita di
putrane Tumênggung Mayang
saguh manjing jro kadhaton
baya cidra ing ubaya
dene tan ana prapta
ni êmban dinuta mêtu
mara biyung tilikana

iya marang tamansari
endhangana bokmanawa
tuhu nêkani marene
ni êmban nêmbah gya mêdal
praptèng sor nagapuspa
Radèn Pabelan wus dangu
andhêdhês soring puspita

rahadyan kagyat duk mèksi
yèn ana parêkan prapta
rahadèn alingan mire
ni êmban sigra anapa
radèn ririh saurnya
inggih pun Pabelan ulun
sêdya nêkani ubaya

ni êmban gya marêpêki
tan samar pandulunira
ni êmban suka wuwuse
sokur paduka wus prapta
anuhoni ubaya
rayinta kusumaning rum
wus dangu mangarsa-arsa

andika kantun ing ngriki
kawula matur sang rêtna
ni êmban gya wangsul age
sapraptaning madeyasa
ni êmban aris turnya
adhuh anggèr gustiningsun
pun Pabelan sampun prapta

sampun dangu wontên jawi
paran ing karsa paduka
sang rêtna kumêpyur tyase
ngunandika jroning driya
si jênat dikêramat
wong bagus têka kumênthus
wani ngambah jro kadhatyan

ambêke anglêlanangi
iya paran baya kêna
sun labuhi praptèng layon
dangu ginagas ing driya
ni êmban matur nêmbah
adhuh anggèr gustiningsun
amba cumadhong ing karsa

duratmaka ingkang prapti
punapa kawula balak
kinèn mijil sing kadhaton
utawi kinèn lajênga
marang ngarsa paduka
sang rêtna ngandika arum
eman lakune si jênat

wus kabanjur praptèng puri
bêcik nuli aturana
manawa putung atine
ni êmban nêmbah gya mentar
praptèng sor nagapuspa
wus panggih rahadèn bagus
ni êmban matur sumôngga

paduka dipun aturi
laju maring yasa kambang
sampun kadangon nèng kene
watos lamun kawênangan
dening punggawa langlang
tan wande manggih baya gung
radèn aris aturira

lah inggih sumôngga nyai
kalangkung ajrih kawula
yèn lênggana ing karsane
Jêng Gusti Sêkaringpura
wus kerid lampahira
sang rêtna nganti nèng pintu
dupi katingal rahadyan

sang dyah kumêpyur ing galih
wantune kênya diwasa
lir turasan karingête
minggu tan bisa ngandika
gumêtêr sariranya
rahadèn marpêki gupuh
tan darana nyandhak asta

pan sarwi mangarih-arih
dhuh gusti pêpujaningwang
wêlasa marang dasihe
sang rêtna atangkis asta
radèn putra mangrêpa
sanadyan tumêkèng lampus
dasihe datan lênggana

lamun gusti tulus asih
lêbura amor lan kisma
tan garantês kawulane
sang dyahkakênan tyasira
ginunturan srênggara
dadya tan sawalèng kayun
sang rêtna yugya ingêmban

binêkta mring tilamsari
pawongan tangkêb samirnya
datan winarna solahe
wantune putri lan putra
samya kasmaranira
nutug dènnya karon lulud
sawusira asêsotya

rahadyan lawan sang putri
pinarak madyaning tilam
sang rêtna yu matur alon
miyos ing pundi paduka
lêbêtira mring pura
rahadèn aris umatur
dhuh gusti pêpujaningwang

ulun tan mijil ing kori
malumpat ing pagêr bata
rèhning wus ubaya mangke
ajrih lamun malecaa
tan etang pringgabaya
sang rêtna mèsêm umatur
dhuh ing mangke paran karsa

rèhning wus anggagat enjing
lamun kawruhan ing janma
tan wande tiwas wong roro
prayogi andika mêdal
mangke dalu wangsula
rahadèn ngandika arum
inggih sumôngga ing karsa

datan lênggana kang abdi
ing karsa sang ruming pura
sanadyan tumêkèng layon
pan sarwi angaras-aras
kalihe gya tumêdhak
mijil saking tilamipun
sami anjingga nom-noman

