pan manungsa arang kang kadyèki
Suwaribrangti nauri sabda
iya nora sira bae
bali-bali pan ingsun
ingkang prapta ing ngarsa mami
padha olih sabarang
ing sakayunipun
kêna barang kang sinêdya
ingsun tuturmarmane iya martapi
ana ngajak maringwang

garwanipun Hyang Wisnu kariyin
duk dinukan saking suralaya
mring Sang Hyang Guru mulane
palenggotbawa iku
nalika Hyang Guru cangkrami
marang nginggiling swarga
sadaya pan tumut
sagung kang para jawata
jodhon-jodhon garwane Hyang Wisnu sisip
ana ing pasamuan

kênèng bêndu tinurunkên aglis
marang madyapada kênèng mala
rupa waraha dadine
kèndêl ngungsi ring gunung
iku ingkang ngajak ing mami
angingu marang ing pang
ana surat ingsun
pan têtinggal kuna-kuna
gung winaca ing siyang kalawan ratri
nulya Hyang Wisnu mêdal

saking pacangkraman duk ing nguni
umiring Guru ing pacangkraman
nêdya mulat ing garwane
kinèn ta garwanipun
atênggaa dhasaring bumi
sêdhênge lagi têlas
maca suratipun
gustiku nuli palastra
nuli nitis lajêng mring dhasaring bumi
dadi Pratiwi nama

jisime wadhag wara akari
gêtihing jisim pan ingsun pangan
daging sarta lan kulite
marmane kêna ingsun
ing prihatin rupa lir mangsi
wau sêsêgahira
duk prapta wong agung
kalih sagunging wowohan
lawan dupa kumutug Suwaribrangti
asru pamuwusira

hèh ta Rama asiha ring mami
lah usapên ya wadananingwang
mulyaa kadi ngunine
sigra Rama tumanduk
wusingusap Suwaribrangti
mulya mêmalanira
Suwari gya muwus
he Ramawijaya sira
dene bisa nyirnakkên rêrêgêd mami
nyata Wisnu Bathara

sasat katon Hyang Wisnu manjanmi
ingsun tutur wong agung mring sira
kapanggih iya ing têmbe
putri Mantili iku
sadohane masthi kapanggih
dadi sakarsanira
prang gêdhe ing besuk
lêbure nagri Ngalêngka
iya saking panggaweanira benjing
ana wanara raja

yèku kondhangira ing ajurit
wre sêkti Sang Narpati Sugriwa
tanpa wilangan balane
iku mitranên tuhu
ratu agung wanara pati
marangaRêksamuka
Sugriwa ing besuk
amondhongi marang sira
mêngko lagya jêngkar sawadyanirèki
saking Guwa Kiskêndha

wusnya pitutur Suwaribrangti
musna dadi sining suralaya
wau satriya kalihe
karia gandrung-gandrung
lampahira amurang margi
katampêk luluting tyas
gandrung amangun kung
kusumanjrah munggèng awan
pinarwasèng maruta mrêdunya mamrik
ngênani sang wiyoga

lir pinêthêk kang wardaya jurit
satmata sasmitanya kung rimang
mangu arawat waspane
tumindak gandrung-gandrung
kawilêt ing angkara kèksi
mênggahanayut driya
gandrung amangun kung
sirarya Sumitratmaja
wrinagita kang raka tanpa ningali
netra kabêndung waspa

dadya aris dènira ngriyini
yayah tumuntun lampahing raka
kang raka nut salampahe
gandrung-gandrung mangun kung
tanpanon rat lulut nampêki
barang kang kawistara
amuwuhi gandrung
kasturi kawêntar milar
munya sêlèt wong agung kagyat miyarsi
rêbah ngisor kang sana

ngandika lon marang ingkang rayi
yayi Sudarsana ana swara
sumêlèt sarta gandane
baya kang karya gandrung
Rajaputri Mantili prapti
wêlas mring sang asmara
ngusadani gandrung
ari matur sampun salah
ing panarka ing wau buron kasturi
milar atilar gônda

sampun-sampun anangsayèng budi
lami datan praptèng Rêksamuka
pijêr sangsaya lampahe
kadurus gandrung-gandrung
benjing yèn wus prapta ing wukir
ing Rêksamuka gènnya
gandrung amangun kung
kawigaran anèng marga
pijêr sêndhu tan amrih aglise prapti
ing wukir Rêksamuka

Ramawijaya nauri aris
yayi Lêksmana ika talaga
tinon akèh busanane
unining bramara rum
lir tangiseyayi Mantili
kukilane sauran
amuwuhi gandrung
guyune nyatèng kakanta
sêkar anjrah ing siti gônda mrik wangi
nanduki grananingwang

kadya lukar ukêlirèng nguni
iya nimas Mantilidirêja
ngong kagyat ôngsa unine
asru nangsayèng gandrung
kabèh padha niyayèng kami
isining wana kêmbang
kêmbang kayu-kayu
kang katingalan sadaya
samya karya laraning tyas lir jêmparing
ngênani ing tyas ingwang

maruta lon saha riris titis
mawèh ngênês ngrêrujit tyas ingwang
adhuh-adhuh lae-lae
paran wasanèng gandrung
laraningsun têmbanging pati
pati-pati pantara
pantaraning tuwuh
tumuwuh tuman kataman
yèn tan ana sihing jawata kang asih
banjutên banjurêna

sapa tulung kalanglangan mami
ngilangêna walangatiningwang
lalunên lala lênglênge
dhuh gusti pêpujanku
antènana dasihirèki
kagyat Ramawijaya
aningali gunung
ingRêksamuka sukunya
langkung pringga tan kêna ingambah janmi
ewuh gawat kaliwat

inginggahan mring satriya kalih
pasthining dewa saèstu kêna
wus munggèngpucuk ênggène
gandrung-gandrung mangun kung
datan pêgat muja sêmadi
apasrah ing satitah-
ira Sang Hyang Guru
miwah mring Suksma Kawêkas
pan sumôngga ing rèh molahakên dhiri
lênyêping madyapada

ing nalika praptèng tigang ari
panêkungira satriya Rama
gênjoting prabata agrèng
bayubajra kumrusuk
prakampita agraning wukir
gêtêr-patêr liwêran
asêngara limut
dhèdhèt erawati ngakak
alimêngan ampak-ampak awor riris
samodra aru-ara

dhêdhêt sumarambah kilat thathit
asênggani kêtug pracalita
busêkan ing wana kabèh
ing tigang ari nutug
sirêp surya datan kaèksi
kumêlun dupanira
wau sang mangun kung
kumêjot trêping wardaya
rawat-rawat maruta ris riris aris
sunar baskara mimba

sang asmara mulat nganan ngèri
kawistara pringganing prabata
ngungun amangun onênge
asasmitèng mangun kung
wirotamèng sêdya sêmadi
kunêng gantya winarna
sang wanara prabu
Sugriwa kang duka cipta
kasor ing prang lan kadangira wre Bali
jêngkar saking Kiskêndha

saha bala wanara tan kari
saênggènnya angêbêki wana
Prabu Sugriwa balane
pan sèwu yuta alangkung
lawan yuta kaping sakêthi
maksih kêna dèn wilang
luwih saking iku
mungpung gawane kewala
kang ingetung sagung wanara bupati
tanpae lan manungsa

solahira anglampahi kardi
anggêpira maring ratu miwah
maring punggawa sakèhe
apan sajuru-juru
wêwêngkone para dipati
mila kasoran ing prang
mungsuh kadang sêpuh
tan arsa angadu bala
mung prang tandhing tan nêdya cidra ing jurit
wre NarpatiSugriwa

kamituwanya kang pra dipati
kapi Anila kapi Jêmbawan
bupatya bot sêsanggane
wontên pulunanipun
sutanira Dèwi Anjani
wre taruna digdaya
ing wêweka putus
limpat pasanging graita
apêparap Radèn Rama Dayapati
kapiKapila warna

nadyan taruna asring tinari
sira Rahadèn Bayutênaya
Radèn Anoman wastane
kathah jêjulukipun
Radèn Rama Andayapati
wontên malih punggawa
nama Endrajanu
Kêrdana Gôndamadana
Satabali Wisangkatha lan Putaksi
Susena lan Winata

pun Anila punggawa undhagi
ngên-angêne sang kapi Anila
tawèng wisa sabalane
lan pun ari Mindèku
punGawaksa lan pun Sêmpati
Wrêksaba Dasaraba
pun Gawayadanur
Dara miwah Darimuka
Bimamuka Drumagawa lan Kesari
kabèh prawirèng yuda

samya gêng-agêng kagiri-giri
datan wangwang napak jumantara
punggawa wre sadayane
widigdaya nung-anung
lumrah bala anyatus kêthi
anaamatang yuta
pitung yutanipun
sabên punggawa satunggal
mila datan kêna yèn ingetung tulis
sagung wanara bala

Narapati Sugriwa winarni
saênggène tansah ulah puja
tan lali ing batharane
pan sangêt ambêg sadu
ing nalika Sri Narapati
Sugriwa antuk lamat
sajroning mangun kung
manêkung ujaring swara
hèh Sugriwa luwara kingkinirèki
ing kene angungsia

loring gunung Maliawan iki
ana satriya saking Ngayudya
Ramawijaya namane
kalawan kadangipun
nama Radèn Sumitrasiwi
yèku sarananira
tan lyan saking iku
munahkên duhkitanira
wus prayoga ing sakarsanira kêni
pantês èstunênpada

nadyan dêlahan iku pinanggih
satriya iku musthikaning rat
anggêpên jawata dene
mung ikupasthinipun
kang matèni wanara Bali
Sugriwa sawusira
undhang balanipun
budhal marang Maliawan
saha bala kadya robing jalanidhi
giri rèh gara-gara

otêr ingkang pratiwi lir gonjing
saking gungirèng bala wanara
malêdug buron alase
kadya prabata kapuk
katarajang prahara angin
mawut saparan-paran
wre rêbut dêlanggung
gumuntur kang prakampita
prabata gung manggut-manggut gronging bumi
mandhêlong kombak-kambak

tan kawarna lampahirèng margi
sampun prapta gunung Maliawan
kèbêkan wanara gêbèl
samya saosanipun
wanara kang para dipati
ênggène ratunira
pasanggrahan agung
tata trêb bala wanara
sigra wau Radèn RamaDayapati
ingutus mring kang paman

mondhongana satriya kêkalih
ingkang anèng gunung Rêksamuka
Anoman tur sêmbah lèngsèr
tanpa wadya wus mabur
lampahiramêdal wiyati
umyus kang bayu bajra
sêmpal kang pokah puh
kapupuh kèh kaparapal
kayu-kayu pug rêbah rampal kang rumpil
grêng ori-ori rampal

de prabawèng Rama Dayapati
pantês prayoga lamun dinuta
tanpa wadya bayu bae
anut saparanipun
prapta Rêksamuka tumuli
tumiyup maring ngandhap
Anoman angungun
andulu ewuhing marga
êndi ana manungsa ngambah ing ngriki
akèh gunung jinajah

nulya panggih satriya kêkalih
Radèn Rama Dayapati mangsah
tumamèng marang ênggène
Sang Ramawijayèku
wus atata sami alinggih
Anoman atêtanya
hèh sang ambêg sadu
ing pundi marga paduka
kongsi sagêd minggah ing wukir puniki
gawat kaliwat-liwat

nadyan Si Bathara Surapati
môngsa puruna mring Rêksamuka
paran ta pangupayane
liring pakèwêdipun
Rêksamuka anglêlangkungi
jro jurang-jurang guwa
kèh rêksasanipun
ula gêng banaspatinya
kayu-kayu arungkud kèh ori rumpil
singa warak andaka

ingkang sami angadhang ing margi
mongira krura samya mêmôngsa
sêsêngkan jurang pèrènge
watu-watune lunyu
tur tumawing miring anggawing
tan kêna ingancikan
watune gumlundhung
têla-têla isi ula
idêgana pinggire anyêmbur sami
ulanya galak-galak

saking ngêndi gonira ngunggahi
ana kêdhik iku ingkang rata
tan kobêr dening gajahe
marang talaga adus
pan atusan awira-wiri
pêluk-pêluk pinggirnya
jurang lunyu-lunyu
yèn gocekana wit-witan
wit-witane anggawing tur mawa êri
êrine mawa upas

witing kayu pinggir parang curi
yèn nyandhaka wite sol kewala
padhas landhêp ngatut bae
tumibèng jurang iku
rasêksine banjur nampani
liyan saking paduka
môngsa praptèngsuku
tangèh gununge praptaa
ingsun iki aywa mêtuwèng wiyati
nora pisan kaduga

kunêng lingnya Rama Dayapati
angandika Sang Ramawijaya
hèh bêbakal sira kiye
gampang kalawan ewuh
apan ana ingkang akardi
yèn wania ing gampang
wêdia ing ewuh
sabarang nora tumêka
yèn antêpên gampang ewuh dadi siji
ing purwa nora ana

wruhanira hèh sadusuniki
piyarsakna iya wuwus ingwang
marmane prapta ing kene
ana ratu pinunjul
sumbagèng rat pinandhitadi
mahambêg santa budya
paramartèng wadu
ing Ngayudya Dasarata
saliring kang wasesa sura kamuktin
barang kamulyan ana

sugih putra samya surasêkti
môndraguna ari ngong sadaya
iya amung ingsun dhewe
tan sayogya tur punggung
tinuduhing rama sang aji
mentaramaring wana
rumêksa ing wiku
Bagawan Yogi Sutiksna
pan rumêksa pratapan lan ari mami
katiga garwaningwang

Dèwi Sinta putri ing Mantili
dhinustha marang Rajèng Ngalêngka
mulane ngong praptèng kene
Radèn Anoman muwus
hèh satriya karya ngong iki
ana wanara raja
Bali prawira nung
tanpa sasamèng ayuda
pan angrêbat ing garwane ratu mami
Sri Narendra Sugriwa

saking jrihe mungsuh Bali sêkti
pan kapindhone kadange tuwa
mila jêngkar sawadyane
punika kang angutus
amondhongi paduka mangkin
inggih adrêng sumêmbah
ing suku manêkung
parêng lêbure padanta
tur kawula yogya mitranên sayêkti
paduka nugrahana

maha pinardika sadu budi
arjèng kang driya Prabu Sugriwa
lumampah ing sapakone
saking gênge tyas tuhu
yèn manggiha pitutur niki
mitraa anganggêpa
ing gusti kadyèku
lêbur ngayahan paduka
tan kumêdhèp angsahna mungsuh ditya ji
anut sabaya pêjah

riwusira Anoman dènnyangling
lêga tyasira Ramawijaya
sarêng ta wau angkate
Rêksamuka kapungkur
samya dharat wong agung katri
bayu bajra ru-ara
mêsês lesus-lesus
wrêksa papat kaparapal
suka miyat Ramawijaya lan ari
Risang Sumitratmaja

praptèng Maliawan lampahnèki
orêg sagunging bala wanara
mulat Anoman praptane
lan ambêkta wong agung
ngumpul marêk kang pra dipati
Sugriwa gurawalan
amêthuk tumundhuk
binêkta mring pasanggrahan
wus satata lênggah Sugriwa Narpati
lawan Rama Lêksmana

pra dipati wre apan ing ngarsi
dene sagung wanara sadaya
liya saking punggawane
sasuka-sukanipun
cingak wau wong agung kalih
mulat bala wanara
gêbèl ing wana gung
kaèbêkan Maliawan
mulat suka palwaga kang alit-alit
kukur-kukur anèng pang

rêngrêng gunung Maliawan
sapraptane wau wong agung kalih
Sugriwa upamanipun
kapanasên laminya
wre Subali pama diwangkaranipun
praptane Ramawijaya
sarta sanjatanirèki

Sugriwa mari panasnya
jêmparinge Rama ingkang ngaubi
yèku pama mega mêndhung
ingkang anyirêp panas
sira Ramawijaya suka andulu
pra dipati wre sadaya
warnane anggêgilani

dene wre alit sadaya
tuhu mosil pating palangkruk sami
ngalungakên kacangipun
cêngkir têbu pinundhat
kèh solahe mangkana wau Sang Prabu
Sugriwa among kutugnya
dupa pala wangi-wangi

tutug saubayanira
amor tuhu miwah sapati urip
lair batin sarêng gêmpur
wus têguh kalihira
sira Prabu Sugriwa kudu nomipun
Ramawijaya kang tuwa
Sugriwa umatur aris

hèh pukulun uningaa
kasêktène inggih wanara Bali
tan ana pêpadhanipun
nênggih rikèng triloka
botên saking mêmêdosi gunggung mungsuh
saking sayêktining guna
saking gêng marmaning dasih

trêsnèng kawula mêmitra
kawruhana sêktining mungsuh nênggih
nguni banting gajahipun
inggih Bathara Endra
kadi nyênggut garinting upaminipun
tur nalikane sringtapa
sarirane kuru aking

nêpak gunung sèwu sirna
wontên satrunira Hyang Endra nguni
Yaksendra Mesasura wus
sirna lan Jathasura
miladatan kangên-angên pêjahipun
sintên ta kang ngasorêna
yudane wanara Bali

ing mangkya praptapaduka
kadi-kadi cipta kawula yêkti
pun wre Bali pêjahipun
saking panah paduka
inggih panah ingkang saking maha wiku
kawula nyuwun pratôndha
panahên êtal puniki

Dyan Rama ngêmbat gandhewa
tiniyangkên tal pitu jinêmparing
tatas kabèh tal pêpitu
liwat naratas tatas
langkung suka Prabu Sugriwa andulu
sigra angundhangi bala
kumrap sagung wre bupati

angundhangi sowang-sowang
ing balane kumrutug ing wanadri
gora wrêksa kayu-kayu
otêr ron maputêran
prabawane wadya wre kang samya ngumpul
lir jawah swara solahnya
gumrêgut anggêgirisi

budhal panganjuring aprang
pun Winata kalawan Satabali
pitung yuta balanipun
ing wuri tan petungan
pêtêng dhêdhêt aru-ara ing wana gung
nêdya mring Guwa Kiskêndha
ngrabasèng wanara Bali

Bali kêtoya wunuhan
ngrêregoni maring puja sêmadi
Ramawijaya puniku
pama kinèn rumêksa
mrih sidane kang pinrih jro pujanipun
Dèwi Tara kang upama
pinrih sajroning sêmadi

wong agung kalih tan têbah
lampahira lan Sugriwa Narpati
ginarêbêg punggawa gung
ing kanan kering atap
lampahira gandrung-gandrung kapirangu
amalih ciptaning driya
onênge garwa lan jurit

dadya rêmbên lampahira
pan ingayap dening wre pra dipati
gandrung-gandrung kapirangu
mulat Prabu Sugriwa
mèsêming tyas wruh sêmunira wong agung
gandrunge onêng mring garwa
kapirangu dènnya jurit

ngêjèpi Prabu Sugriwa
pra dipati sadaya kinèn ririh
ing lampah aja kasusu
asasmitèng rumêksa
solah ingkang gandrung-gandrung kapirangu
prapta ing Guwa Kiskêndha
bala wre kang munggèng ngarsi

munggul katon gapuranya
samya piyak wanara tata baris
sumyar makasut matimbun
aglar ngêbêki papan
ingundhangan nganan ngering kapang têpung
Sugriwa pamit magut prang
nêmbah ngusapi padèki

ngandika Ramawijaya
iya yayi mêtua ing ajurit
Subali dimène mêtu
mêngko ingsun umangsah
yèn wus katon sun tibanane mungsuhmu
Sugriwa sigra umangsah
mrêpêki gapuranèki

munggul pêtêng korinira
palomponge tinon ngebat-ebati
Sugriwa mangkrak anguwuh
mêre masinga nabda
wre punggawa sami mêre sru gumuruh
ibêkan punang gêgana
wre Bali kagyat miyarsi

gadgada mêre ibêkan
sigra mijil sira wanara Bali
orêg sagung wre andulu
wêdale Bali Raja
sigra parêng mangsah têmpuh rok parêng hrug
rukêt udrêg maputêran
saut-sinaut ngênani

manêpak parêng manampyal
kosik uwal rame sêbit-sinêbit
tarik-tinarik manimprut
okol makol manimprat
mingis mangas parêngnya manguwil irung
mangruwêk ing kuku mangkas
agonjit puntir-pinuntir

gut-gutên butêng kalihnya
krodha nêkêk sami asilih piling
garut-ginarut mangrênggut
kalih lir singa lodra
rahnya mrêbêl ing muka drawayèngbau
mring dhadha kadya kungkuma
Bagawan Subali kenging jêmparing. Sri Ramawijaya. R. Lêksmana. Prabu Sugriwa. Punggawa wanara.tan ana kasoran kalih

satriya Ramawijaya
ewuh mulat prange Sugriwa Bali
mênthang langkapira mangu
ewuh ingkang tiniban
ing sanjata bok kaliru mitranipun
Sugriwa nora karuan
dene warnanira sami

Sugriwa sor titih ing prang
rambut ginarêmus duk pinalipis
mundur Sugriwa angukruk
rahnya myas palimarpyas
pinêrêping janggut pinarwasèng untu
sagung maharsi sadaya
kang munggwing têpining wukir

samya manonton mèt kêmbang
kang manguyu cantrik samya ngurmati
ngudanakên arum-arum
wau Prabu Sugriwa
prapta nêmbah ngarsaning Ramaumatur
hèh mila paduka cidra
mila botên anglêpasi

kawula sayah mèh pêjah
pijêr para tonton pan yuda mami
Ramawijaya amuwus
hèh yayi ingsun kewran
ngong tujua ing jêmparing bok kaliru
dene warnanira padha
kapiran pamanah mami

yèn mêngkono têngêrana
mèta rondhon sira goa sasapi
yèn uwis têtêngêr gupuh
payo nuli mangsaha
aywa walangati ing mêngko sun tuju
Narpati Sugriwa sigra
mangsah kotbuta mangêrik

tinadhahan parêng tandang
angrok rukêt siyut pipit-pinipit
angêpyak rênggut-rinênggut
kongkal kontal-kinontal
dyan satriya Ramawijaya anuju
ing Bali tanpa têngêran
ing rondhon wus jinêmparing

kêna jajanira tiba
sagung kang wre mulat wanara Bali
yèn tiba surak gumuruh
kadya manêngkêr wiyat
rok arga rèh jawata ngudankên mêrdu
manuhara kêmbang-kêmbang
anjaya-jaya masanti

Bali miyat glanalara
hèh Sugriwa sapa manah ing kami
Ramawijaya gya rawuh
lan ari Sang Sumitra-
tênaya lan wre punggawa ngayap pungkur
mrêpêki andulu samya
mring wanara Bali kanin

ngêsah molah gêlangsaran
sarwi mojar ragane baya iki
kang amanah marang ingsun
wre atut wurinira
sarayane Si Sugriwa nyata iku
hèh satriya ngêndi sira
warnamu anom rêspati

sumaur Ramawijaya
satriya Ngayudya mami
ingsun Dasarataputra
sru angling wanara Bali
pan sarwi mêmpis-mêmpis
kanine ing jaja têrus
nging pangucape sora
hèh pagene ta sirèki
satriya digawe tindak liwat nistha

juti-juti sru druhaka
hèh pagene manah mami
apa dosèngsun ing sira
manah tanpa dosa yêkti
ingsun angrungu dhingin
yèn satriya sura sadu
yogya rêksakaningrat
mêngko sun wêruh pribadi
dadi salah pangucap bêcik ing sira

yèn sira guru pandhita
mêngkono tekatirèki
yèku pandhita kasungsang
sukêr pamulange sisip
pêdhês bae kang dadi
wuruke pandhita bingung
lah iya ngêndi ana
wèh lara tanpa dosèki
nora wirang dènira durakèng jagad

lirira ana ing wana
têgêse ala sayêkti
apan bapanira nata
pinandhita kramaniti
yèn bêcika sirèki
pasthi yèn ginawe ratu
sira anake tuwa
têka kang anom kinardi
Si Barata amasthi mahardikèngrat

ingsun aprang lanSugriwa
têka sira salah kardi
têtulung wre tan sêmbada
wre cidra dhustha ing bumi
mêksa dèn kaluluti
pratôndha budimu kathung
gêlah-gêlahing jagad
tan bodho bapakmu nguni
ora sisip sira dèn tundhung ing wana

yèn sira satriyotama
têka tan wirang ing bumi
lan soroting diwangkara
lan isin gêbyaring sasi
lan aku aprang iki
lan Sugriwa kaping sèwu
pan ora dadi apa
jêr aprang lan kulit daging
amung sira kang têtêp duskartaningrat

dene amusthikaningrat
yèn nyata-nyata sirèki
rièng Dasarataputra
sayêkti kêmbanging bumi
lawan nêdya sirèki
kasidaning munah satru
Ngalêngka Dasamuka
têka pijêr salah kardi
amatèni palwagadatanpa dosa

yèn ingsun aprang tuhua
ngêtokkên kadibyan mami
akasa bumi kasapta
wukir miwah jalanidhi
yèn ingsun nêdya budi
kabèh iki dadi mêrtyu
sirna ing krodhaningwang
lahêndi bênêrirèki
pratandhamu pati opèn salah karya

tan nolih mrih kawêrdyèng rat
ilang bênêrmu pranatis
kasantaning sadu sirna
wanara Bali wusnya ngling
Ramawijaya aglis
marêpêki alon muwus
hèh pantês lamun sira
wre tan wêruh ala bêcik
ingsun manah ing sira tan nêmu papa

jati-jatining satriya
utama ing nguni-uni
kang sun nut sun têpa-têpa
nora dosa ngong matèni
marang ing sira iki
kabèh isining wana gung
ingkang alaku ala
kang anêdya malarati
iya maring sasama-samèng tumitah

aja simaning yèn kênas
liyane ingsun patèni
kabèh pakewuhing alas
sun kalani sun susugi
sun buru sun pikati
mrih kênane sadayèku
sawadine kênaa
sêsukêr kang malarati
sarupane kang dursila satruning rat

lawan ingsun wus têtela
pangrunguning ngong sirèki
wre nistha tan parikrama
Sugriwa sira alani
sira pisahkên nguni
Sugriwa lan garwanipun
Dèwi Tara sira lap
têtêp sira tan nindaki
analutuh sirèku duskartaning rat

wau sapamiyarsanya
sira Sang Wanara Bali
pangandikanira Rama
uninganira sayêkti
mênêng ngungun tan sipi
nêmbah-nêmbah lumèh lampus
hèh Rama tuhu sira
kêmbanging bumi sayêkti
lah matia Subali gêlahing jagad

hèh Sugriwa sukur sira
kinalulut Dasarati
sasat bathara maharja
ingsun ingkang amiwiti
ya ingongandhingini
ruwate wanaraningsun
ing besuk iya tunggal
gonira kalawan mami
yèn wus padha sinung ruwat ing jawata

ingsun kang kaliwat ala
wus pasthining jawata di
atukar lan saudara
sirantuk pahala yêkti
dene nora marêngi
ruwatira lawan ingsun
ingsun kang dhinginana
nampani sih jawata sih
sira yogya milya karyaning bathara

sawusira amitungkas
Subali ngêlungkên aglis
kêmbang mas maring Sugriwa
kang munggèng jangganirèki
Sugriwa anampani
kêmbang mas dinokok gulu
Bali anulya pêjah
cinatur antuk swarga di
ya ta wau kang kari bala wanara

santana wre samya nêmbah
mring Subali kang wus lalis
wangke tinunèng pancaka
mangkana Sri Narapati
Sugriwa wus sumilih
ing kadhatonira prabu
Kiskêndha kang ayasa
Prabu Mesasura nguni
langkung asri kadhaton kèh sarta boga

wong agung kalih ngaturan
mring pura kalangkung gêng sih
Sugriwa wuwuh bêktinya
kapati ring narpasiwi
ecanira wus panggih
lawan Dèwi Tara iku
nanging sampun ambabar
wawratanira wus lami
mêdal jalu anama Radèn Anggada

lêstari saputranira
Balitênaya ingambil
putra mring Ramawijaya
pinundhutakên bupati
wanara kang ngêmbani
Sugriwa nyaosi sampun
bupati wre Druwenda
anggadhuh Anggada nuli
ing karsane wong agung Ramawijaya

kapindho kaputranira
dhingin kang paman sang aji
iya Narpati Sugriwa
dene kakang kaping kalih
dènnya pinundhut maring
Ramawijaya satuhu
mangkana wus ubaya
Rama lan Sugriwa nênggih
panggitike marang nagari Ngalêngka

Sugriwa ubayanira
ring Ramawijaya benjing
sêdhêng kêdhike kang jawah
katanggêlan rêndhêng mangkin
Ramawijaya amit
angantosi maring gunung
gunung ing Maliawan
sinaosan prênahnèki
lampahira anganthi kapat punggawa

gandrung-gandrung kapirangu
lampahe wong agung kalih
Endrajanu lan Winata
Anila lan Satabali
lawan bala wre sayuta
kang badhe anambutkardi

karya padhepokanipun
lèr wetan sukuning wukir
sasêngkankaparèng ngambat
têngah-têngah awêradin
nênggihlimang atus cêngkal
toyanjog badhe kinardi

gandrung-gandrung kapirangu
lampahe samargi-margi
Endrajanu lan Winata
Anila lan Satabali
sangêt wêlasnya tumingal
ing gusti kabyatan wingit

gandrung-gandrung kapirangu
kagyating manyura muni
cêngongong sumêbut mêsat
kêdandapan duk ningali
katon risang mawèh rimang
Kusuma Putri Mantili

kunêng ingkang kapirangu
wau ta ingkang winarni
kapi bala akèh prapta
kang wus samya ngariyini
sukuning wukir lèr wetan
lajêng sami nambutkardi

wau ta sang kapirangu
wong agung lampahe prapti
kèndêl munggèng pasanggrahan
Prabu Sugriwa ing nguni
ngantosikang nambutkarya
kapi Anila angrakit

nalikanira ing dalu
wong agung mangsah sêmadi
sirêp kang bala wanara
sadaya wus samya guling
nadyan Truna Sudarsana
wus dangu dènira guling

kukusing dupa kumêlun
ngêningkên tyas sang apêkik
kawêngku sagung jajahan
nanging sangêt angikibi
Sang Rêsi Kanekaputra
kang anjog saking wiyati

kagyat risang kapirangu
pinêngkul kinêmpit-kêmpit
dhuh sang rêtnaning bawana
ya kitukang walangati
ya kitukang ngênêsing tyas
ya kitukang kudu gêring

têka dadak milu-milu
kaya polahe wong cêplik
lali yèn kalêngkaning rat
ing bawana amurwani
musthikaning jagad traya
dhêmên lalèn sônggarunggi

sun iki ngêmbani wuwus
dera Sang Hyang Otipati
Bathara Suksma Kawêkas
sira ingkang dèn paringi
nênggih maosadilata
panguripe wong sabumi

sira arsa aprang pupuh
lan ditya Ngalêngka Aji
panguripe kapi bala
roning lata maosadi
yèn ana matyèng palagan
ungkulana maosadi

waluya ing uripipun
kêna sira anu malih
tandurên ing dhepokira
sukuning Malyawan wukir
lah uwis sira kantuna
Narada mêsat wiyati

nugraha sang kapirangu
badhe tinanêm pribadi
nadyan ari Sudarsana
datan sinungan udani
wusaring sadaya mangsah
jênêngi kang nambutkardi

tan cinatur laminipun
wus paripurna rinakit
sagunge bala wanara
wus samya tinundhung mulih
marang ing Guwa Kiskêndha
tan kêna kari sawiji

amung sukane wong agung
manêkung badan pribadi
lan ari Sumitratmaja
tan kêna tinunggwèng dasih
wau rêngganing prawata
dhepoke wong agung kalih

asri busananing gunung
dhepoke satriya kalih
winarsada jêjidharan
paripurna pinarigi
angongkang talaga dibya
toyanya sumilak wêning

binotrawi angênguwung
akik winêngku cêndhani
wagêde kapi Anila
rêngganing lêlarèn alit
marik kayu apu pita
sapangandhap sapanginggil

mêngkap katrajang ing ranu
lingkap kakape kaèksi
akik wungu kang kinarya
sinunduk sinungan sêntil
ingukir lawan kênaka
Anila ingkang akardi

angubêngi toyanipun
ing dhepoke larèn alit
wutahe pan tinalangan
akik dadu kang kinardi
ngandhap sinungan gupala
pinindha wanara Bali

jajar kalih gupala gung
prasamya akik ingukir
siji pinindha yaksendra
ajêng-ajêngan alinggih
duk winuruk pôncasona
dening Sang Wanara Bali

toyanjog ing baunipun
amanggul kang talang akik
baune kiwa sadasa
dene bau kanan sami
sadaya kang dadi ôndha
malipir talanging margi

tibane toya sumawur
sumamburat maratani
kanan kering talagendah
toyane datan lumaris
liyane toya tinalang
pan sadaya rinêngga sri

pêpêthetan amêmuthut
kêmbang-kêmbange ngubêngi
kayu anyang angayangan
warana yom angayêmi
adas tarawas naratas
katumbar ambabar pinggir

cabe cêngkèh candhana rum
pêpala kayu têgari
sari adas sidawayah
manis kumukus mêsoyi
ing kalêmbak kapulaga
pucak pacar amalipir

talanira lumut-lumut
lamat-lamat tan alimit
lan akala kaliwatan
yèn sang wira wira-wiri
lami langlang kalangênan
karonron-ronron lan ari

sinambungan roning sêmbung
balumbang kalong balimbing
ring kulon wunglon kilenan
kalong kalung kolang-kaling
kali kêkalèn kalingan
dhukut dhêkêt mulêt têki

sêsêngkan pèrèng aparung
parang rong miring kapering
kêkarangan arang-arang
urung-urunge pring ori
asrang sinêrang karangrang
angrêrèwèng urang garing

bayangan bayêm ngrêmbuyung
lor durèn arèn kuwèni
rawe-rawe ing rêrawan
kararewang taru turi
karandhang lir ngadhang-adhang
kadhondhong nêdhêng asandhing

bengok bênguk nganguk-anguk
pêcuk cangak nucuk cacing
kacancang ing anjang-anjang
jinunjung bajangan bajing
jalarang mèlu angarang
ginagulang ing tênggiling

warak wuru ngawur-awur
kang ngawêri kiwir-kiwir
kuwur kawur nora kawar
sulur silar ting saluwir
suwari loro kumêlar
kumêlasar analisir

anucuk kêcapi pucung
kacaruk carang kacêpit
cacap cucuke kacêpat
suwak suwèk ngiwik-iwik
mangap kacangap srang-srangan
sinungsunging walangsangit

ramèng bramaramarèngrum
sumamar sêkar saruni
sari wungu wèh wêwêngan
tunjung bang kumambang têmbing
kambêng pambêngan nèng tambang
kaliling kaya ngalingi

tarate otêr kabêntur
bêntar kentir intir-intir
entiring toya antara
rêramening irim-irim
kêkiris riris karasan
kadya raras tinon aris

wetan tangkile tumungkul
ngulêngkênonga kêmuning
walikadhêp kêdhap-kêdhap
andhêndhêng kang randhu kuning
tinubing simbar kababar
kêkajar kadya jajari

kidul kandêl dhuwêt dhuku
jêruk jirak jambu jali
jambe jajar bêbanjaran
ênggène dhêmping anggamping
roning suruh kadi sarah
kumêlar kelor kumêlir

mèh daut mêndat kadudut
kadawan drawasèng angin
biyoyot biyêt abayat
Ramawijaya mulat ing
kabèh kêlangêning wana
kalalangan lêlêng brangti

tuhu tan kêna winarni
rêngganing kang padhepokan
kapi Anila wagêde
ingukir pinônca warna
akik bang akik seta
akik dadu akik wungu
ingukir kuku kewala

mangkana wong agung kalih
yèn dalu tansah mêmuja
sanityasa sêmadine
yèn ari angenggar-enggar
ngidêri kêlangênan
gandrung-gandrung kapirangu
anon ngurage kang sêkar

kagagas putri Mantili
dhuh mirah pêpujaningwang
paran solahira anggèr
apisah lan dasihira
sarwi tumindak ngetan
gandrung-gandrung kapirangu
mulat kayu apu pita

dhuh ari putri Mantili
kayu apu tingalana
ing jêro ana kakape
kakap akik kang kinarya
tumindak malih ngetan
gandrung-gandrung kapirangu
mulat toya kang tinalang

dhuh kusuma maskuari
miyata toya tinalang
pan ing nguni karêmêne
wangsul mangilèn saksana
ngubêngi pakêbonan
gandrung-gandrung kapirangu
mulat kalong kênèng kala

sarwi nucuk kolang-kaling
yayi Mantilidirêja
gusti kalangênan kalong
kalonge ing Maliawan
unine kaya kidang
cancangên panging kapundhung
anggèr pakanana walang

nanging aja walangsangit
manawa pês nuli pêjah
pakanana walanggênjor
lumampah angidul nulya
mring karangjambe jajar
kapirangu gandrung-gandrung
mulat suruh kadi sarah

dhuh ari putri Mantili
saosan kang jambe sêdhah
andhêmping gone gampinge
yayi urabana sêcang
campur dhêdharanira
nyangking sadak gandrung-gandrung
kapirangu tiris dênta

yayi iki cêngkir gadhing
ing nguni kalulutira
anggung sinurat pêputrèn
pinindha putri Manggada
ngunus patrêm abela
gandrung-gandrung kapirangu
belane kurang utama

tan mulat kang dèn belani
sabêne karêmênira
dangu sigra wangsul ngalèr
marang ing toya pancuran
pring ori kang kinarya
kapirangu gandrung-gandrung
miyat sêluring karangrang

angrêrèwèng urang aking
mirah sira tingalana
iki sêmut asêsêmon
sêsomahan amèt môngsa
sigra kondur saksana
gandrung-gandrung kapirangu
kang diwangkara diwasa

prabane sumirat kuning
agonjing mustakanira
kang ima wilis duk katon
trênyuh tyasira tumingal
dadya kang salang-salang
kang akarya lara gandrung
sadalu datanpa nendra

dhuh gusti putri Mantili
paran wêkasing wiyoga
angin ru-ara gora rèh
dutaning rêktu karyonang
gurnita tan nangsaya
manglawan muwuhi gandrung
rarasing wadananira

tumutur gêbyaring sasi
kidang-kidang katon tandang
sumêngèr tinggal unine
kemutan ing swaranira
liman agung liwêran
sun agandrungkapirangu
katon kawagêdanira

lintang sumusuping tasik
kilat limut lamat-lamat
umulat kincang ta anggèr
gandaning kusuma sumyar
mrêdu nanduki grana
masuk sumusup ing jantung
mêrês rarasing wardaya

drawayèng waspa ngong ari
anon manyura kirab lar
kumêlap kadya remane
nalika ukêl winêdhar
dhuh mas yangyanging teja
dasih agung kapirangu
tan kawawa anahana

anon kuntul kontal-kantil
katatal katula-tula
katali salêlewane
talaga kocak kalembak
ngalabi lêbak-lêbak
marutasangsayèng ranu
kadya dening imbanira

kunêng kang anggung wiyadi
wuwusên Guwa Kiskêndha
Sri Maha Sugriwa Katong
lan sagung bala wanara
samya muktining boga
gung alit sadaya tuwuk
tan ana winalangdriya

tuwin Sugriwa Narpati
andon raras karasikan
lan Dèwi Rata garwane
muktyanèngsajroning pura
Anggada wus diwasa
wus pinacak satriya gung
punggawa sinungan bala

sinami lawan Maruti
balane Radèn Anggada
Druwenda bupati gêdhe
têtêp ngêmbani Anggada
apan ingkang parentah
Bathara Rama ing dangu
Anggada pinundhut putra

warnane tuhu ngajrihi
acancut rowang arikat
kadya baskara netrane
yèn asêgu kadya gêlap
gêtêr-patêr sauran
turas prajurit pinunjul
kinudang ing tri bawana

wadya wanara gung alit
amuji Radèn Anggada
mendah ing aprang bobote
dhihin anaking prawira
kapindho kasêpuhan
ingambil putra satuhu
ing Gusti Bathara Rama

kunêng Sugriwa Narpati
wuwusên ing Maliawan
wong agung ingkang wirangrong
nalika enjing alênggah
lan ari Sudarsana
munggèng soring nagasantun
kang raka asru ngandika

hèh yayi Sumitrasiwi
tingalana langit ika
pan wus samya rêsik kabèh
yayah budining pandhita
sari wus padha ngurag
kang ôngsa wus akèh mabur
mamrih toya mring talaga

mangsane katiga prapti
pagene yayi Sugriwa
têka lali ubayane
pijêr amukti wibawa
anèng sajroning guwa
baya nora mêtu-mêtu
tan mulat padhanging wiyat

dene ubayane dhihin
sêdhêng arang ingkang udan
kapindra sanggup angakate
amukul nagri Ngalêngka
iki ta wus katiga
baya ta nora andulu
maring silaking akasa

panguraging sarwa sari
yèn rina tan mêdal-mêdal
pijêr muntêl ing paturon
karane tan kaemutan
maring môngsa katiga
pijêr nora sêdya mêtu
apa tan ajrih tumingal

patine wanara Bali
yayi sira lumakua
maring Kiskêndha dèn age
Si Sugriwa ucapêna
lalune ing ubaya
ingkang rayi nêmbah mundur
mangkat ngecani wardaya

amikul langkap pribadi
pinundhak ing bau kiwa
nyangking jêmparing têngêne
kang aran Surawijaya
sanjatane Lêksmana
ing marga datan winuwus
prapta ing Guwa Kiskêndha

bala wre kathah udani
praptanira sang nararya
malajêng maring kadhaton
tur uningèng ratunira
Radèn Lêksmana prapta
Sugriwa gupuh amêthuk
wus kinèn angaturana

lumajêng ingkang tinuding
wong agung wus ingaturan
lajêng tumamèng kadhaton
orêg kang bala wanara
samya saos ing karya
Sugriwa mêthuk tumundhuk
gupuh risang wau prapta

ngrarêpa sarwi nungkêmi
wau Narpati Sugriwa
angraup nguswa lêbune
ing suku Sumitratmaja
sampun ngaturan lênggah
munggèng singangsana murup
prapta glar kang pra dipatya

Sugriwa umatur aris
dhuh anggèr raka paduka
jêng gusti mendah dukane
pun patik angraès dosa
mèh lalu ing ubaya
wuruning ôngga pukulun
anglimputi kaluputan

wisaya wibawa mukti
arang wruh ing kapuwaran
pun patik kalangkung awon
lamun kawula ngutusa
marang bala wanara
ambalengkrah gunung-gunung
ngosak-asik wanawasa

pintên wiyaring jaladri
kalaban bala wanara
Sumitratmaja lingnya lon
yayi sira ingandikan
barênga lawan ingwang
Sugriwa nêmbah umatur
suwawi inggih sandika

Prabu Sugriwa ngêjèpi
umêsat Radèn Anoman
minggah ing gapura gêdhe
sigra anggoyang gathita
garjita kapi bala
kumrutug saengga jawuh
ibêkan punang gêgana

lir guntur nêngkêr wiyati
kumarusuk kumarasak
kadya prahara gora grèng
wanara kang têbih gènnya
lêlakon pitung dina
dhêdhêt prapta susun timbun
ing wuri pan dèrèng têlas

tuhu tan kêna winilis
gungekang bala wanara
datan karuan wêndrane
sèwu kirna sèwu wurda
misih kêna dèn wilang
pitung dina ping pat kêmput
têbane bala wanara

Radèn RamaDayapati
mulat angulon angetan
angidul miwah angalèr
sangkêp kang bala wanara
tan ana liru prênah
ing sajuru-jurunipun
ing wuri maksih kumêrab

anjog RamaDayapati
saking kapura wiwara
wus praptèng ngarsa prabune
asasmita wus samêkta
ambêkta singangsana
saosane sang aulun
pinanggul wanarèng wuntat

