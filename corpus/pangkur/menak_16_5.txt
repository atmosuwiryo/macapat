kumutug brajaning muka
Raja Salsal saya berag ing jurit
mangsah mêdal saking pungkur
ngrampêd pamêdhangira
yèn binêntur endhane datan katuju
wus kathah detya kabranan
sêsambat akon mindhoni

sinauran kadi kuna
lamun mêdhang ingsun tan ngaping kalih
sapisan bae pan lampus
detya aniba-niba
sami lampus kang urip padha lumayu
prapta gone ratunira
umatur pating karêmpis

dhuh gusti botên kuwawa
pangamuke Kalana Jayèngmurti
miwah pun Salsal pukulun
prajurit tuwan bebas
ingkang pitung dasa rêbah kabarubuh
tan tutug ing aturira
wong agung kalih wus prapti

angrik krura singa nabda
hèh Sang Prabu Kalakodrat sirèki
bêcik têmên pratingkahmu
sira angambil sraya
nêkakake Si Kalana Jayèngpupuh
sira tan wurung ngong solah
saanak putunirèki

sigra angrik ngundha sela
pitung lumbung binandhêmakên aglis
hèh Ambyah iki patimu
marang ngêndi gonira
amrih urip angungsèkakên nyawamu
wong agung kalih tan kêna
sigra Sang Surayèng Bumi

nyarungakên pêdhangira
mênthang langkap lumêpas kang jêmparing
rêksasa raja kacundhuk
kawatgata jajanya
panah liwat rah muncrat asru sumêmbur
sêsambat payo mindhoa
sinauran kadi nguni

duk ngrungu sang detya raja
sirahira binêntuskên sela glis
numbuk-numbuk tatu ajur
pêjah sang diyu raja
Raja Salsal ingutus nimbali mêtu
para ratu pitung dasa
lawan sikêp satus prapti

diyu sakarine pêjah
balanipun Sang Raja Baranjilin
saênggène kinèn anglud
gêmpurên sipat detya
Raja Salsal kang nitik pangiridipun
kang kapanggih tinumpêsan
warata sagung para ji

prasami matèni detya
langkung suka aprang lawan rasêksi
rowa ngajêng ringkês pungkur
dene yèn wus kabranan
sinumbaran datan kudu mindho ingsun
mati solahe pribadya
ambijigi watu wukir

wus angumpul para raja
anjêjarah rêtna sêsotya adi
marang pakêbonanipun
ngambil sagungwowohan
sirna tapis danawa lêksan ing ngriku
angayêm-ayêm salira
wong agung lawan para ji

amanggih tilam gung pelag
ingkang lungsir linungsir sutra wilis
surta bang kuning lan dadu
wilis wungu purônta
pirang-pirang warnane kang têpas wangun
Raja Salsal wonge prapta
wau ingkang manjing koki

wong urut gunung sadaya
bêkta sêgah samyayêm kang para ji
kunêng gênti kang winuwus
kang wontên ing Sorangan
prajanipun Gajimôndalika Uktur
sira prabu binathara
Nyakrawati Rustamaji

siniwèng ing pasanggrahan
amiyarsa Bathara Rustamaji
kalamun Sang Raja Unuk
Marjaban lan Baktiyar
nora manjing kutha Môndalika Uktur
anglambrang anèng ing wana
tigang yuta wadya maksih

ya ta wau sri narendra
Nyakrawati Bathara Rustamaji
ngandika ing arinipun
hèh yayi mas ing Kelan
kirabêna wadyanira para ratu
ngiras ambêbujung padha
Si Unuk Marjaban mangkin

lawan Si Patih Baktiyar
durung manjing marang kuthanirèki
Gajimôndalika Uktur
yèku pirantènana
sira kulup ing Kaos wadyanirèku
prajurit kang para nata
kêkiraba saking ngriki

ngirasa bêburu padha
Si Baktiyar Si Unuk Marjabani
prihên kêna ing sirèku
nanging aja katara
lawan aja kajaruan pratingkahmu
kalih umatur sandika
budhal sawadya para ji

mèh imbang roro punika
wus amalih sagung wadya para ji
pira-pira para ratu
bala Kaos nagara
lir jaladri wutah kang alun gumulung
praptèng têba rêbat papan
amrih papan kang prayogi

bêbêrêg samarga-marga
suka-suka sawadya kang para ji
wuwusên wau kang kantun
kang maksih pagunêman
sami matur ingkang paman kalihipun
Urmus lan Rajèng Gumiwang
anak prabu paran iki

ana wong ginawe tuwa
yèn mênênga ora amituturi
karsanira ambêburu
mrih suka bala-bala
iku bênêr nglêluri panggawe ayu
lah iya panggawe apa
bêburu samene iki

wus adoh kalawan lawas
sun miyarsa alas tampingan iki
kutha Môndalika Uktur
agung kaliwat samar
nora samar saking abote kang mungsuh
sira durung antuk lila
marang wong tuwanirèki

yèn uwis antuka lila
mringa mrasik pan ora walangati
sumambung kang para ratu
kadya ture kang paman
Raja Urmus kalawan Prabu Sêmakun
agung ngaturi kundura
mring Kalakodrat nagari

Raja Sêmakun lingira
anak Prabu Taltal alas puniki
kang darbe tampinganipun
nagari pundi anak
Taltal matur inggih Sorangan pukulun
ratu kang asirah gajah
awak wong agêng nglangkungi

pan satus sawidak êgas
dêdêgipun Prabu Sorangan luwih
Gajimôndalika Uktur
prawira môndraguna
nadyan ratu luwih Gulangge tan purun
Sêmakun atêbah jaja
kaya ngapa sira iki

iya iki arinira
Pangran Kelan sira pisahkên baris
lawan sutanta mas putu
Ki Sayid Ibni Ngumar
bok ta iya ana kang baya pakewuh
pan arènira ing Kelan
pinêsthi lajêring jurit

sanadyan ika anoma
pira-pira wus anglabêti sêkti
ing prang tan samar lokipun
tate mungkasi karya
nadyan bocah ing bumintara wus kasub
padha-padha kadangira
iki kang nêtês pribadi

aja catur kakangira
prawirane nak Prabu Parangakik
padha tinunggu ing ibu
anak prabu Karsinah
têka pantês sêmono prawiranipun
yèn arinira ing Kelan
wong lola datanpa bibi

apa tan lêrês tyasira
sira pisah manawa nêmu kardi
apa rasane atimu
dumadak sira pisah
Prabu Nyakrawati mring paman lon matur
paman tuwan kalih pisan
tuwan kantuna ing ngriki

atênggaa bala kathah
kula nusul paman dhatêng pun adhi
balamba ingkang rumuhun
kewala kula bêkta
anganthuki ingkang paman kalihipun
mung yayi mas Kalakodrat
punika tumuta mami

wus budhal sawadyanira
Rustamaji Sang Prabu Nyakrawati
tigang yuta balanipun
patang kêthi rong lêksa
bupatine kang prajurit tigang èwu
lawan mantri tigang lêksa
ginêlak sampun atêbih

Taltal sampun tinakonan
pundi yayi margi anjog prajèki
Gajimôndalika Uktur
Taltal wus munggèng ngarsa
pan antawis ing marga wus kawan dalu
angidak jajahan praja
gène punggawa paminggir

gègèripun abusêkan
ana baris ambahak praptanèki
anumpês si arubiru
bala saking Kuparman
sami kawur bala mawur ngungsi gunung
mantrine manjing nagara
matur ing gustinirèki

sapraptanira ngayunan
nêmbah matur pukulun mêngsah prapti
makuwon dhusun Sinuru
pangiride gêgaman
putra Salsal dene senapatinipun
kang putra Sultan Kuparman
Binathara Rustamaji

gumuyu wau duk myarsa
animbali sagunge pra dipati
prapta aglar munggèng ngayun
alon dènnya ngandika
wau Raja Gajimôndalika Uktur
hèh sagung prajurit ingwang
akèh pêpanganan prapti

têka nagara Kuparman
padha akon ambadhogi ngrakoti
amamah-mamah anggilut
payo padha mêtua
papagêna jaban kutha baris iku
mara nuli têngaraa
sun mêtu sadina iki

gumuruh kêndhang têngara
sru gumêrah prajurit tata baris
kadya kêtugira guntur
bêdhol baris pangarsa
Sri Bupati Gajimôndalika Uktur
têdhak saking patarana
wadya tan sêdya ngunduri

kunêng wau sang taruna binathara
Narendra Rustamaji
arsa magut ing prang
Raja Taltal turira
ing Sang Prabu Nyakrawati
punapa mangsah
atis jêng paduka ji

gih pun Raja Uktur Gajimôndalika
kalamun amiyosi
prayogi ngantosa
rayi tuwan ing Kelan
paduka timbali gusti
nadyan maguta
yèn rayi tuwan prapti

ya ta alon ngandika raja taruna
Bathara Nyakrawati
nora nganti ingwang
marang yayi ing Kelan
mungsuh kasêlak miyosi
sayêkti merang
yèn nora amanggihi

dudu watak yayi Taltal ngunthêt dina
sigra têngara aglis
wadyane mêlatar
lumirig amrih papan
rajasunu munggèng ngarsi
Raja Bulêndhar
lan Raja Kunjanjarin

Raja Kalbus Raja Kaldum ratu kêmbar
andêle Rustamaji
Rajèng Banismarah
lan Raja Mardhukiyan
sami andêling ajurit
ratu punika
paringanira Amir

praptèng papan dalêdêg prajuritira
pasang baris miranti
akapang kalangan
prapta dutane mêngsah
ubaya angadu tandhing
ingsun kewala
butên wong Pusêr Bumi

hèh ta putra Kuparman aja sumêlang
lan aja walangati
ingsun tandhingana
lan ratumu sajagad
ingsun dhewe kang ajurit
tan ngadu bala
krubutên sabên ari

sampun tata barise bala Kuparman
Sang Prabu Nyakrawati
têdhak saking kuda
lênggah munggèng amparan
nèng wijoan palowani
Sang Raja Taltal
lawan sagung para ji

kêndhang gonge gumuruh bèri wurahan
bêgor gurnang thongthonggrit
Sang Raja Sorangan
Sri Gajimôndalika
Uktur mangsah ing ajurit
nitih andaka
awak macan gêng inggil

anjênggarang angajrihi tanpa timbang
gênge sri narapati
pan satus sawidak
gas dêdêge sang nata
awak wong sirahe èsthi
tan mawi gada
miwah tan mawi tangkis

tanpa bajo tanpa kêre lêlawaran
irêng atutul kuning
ulêsing andaka
agêng kadi dipôngga
singat kinathok ing rukmi
tinopèng muka
sinawur sêsotya di

bakarkabir surat wilis gêbyar-gêbyar
tigang atus hèr gêni
nênggih kawan dasa
hèr laut sakêmlaka
kasor diwangkara tistis
tinoning bala
lir wagra gora pati

samya ebat sagunge mungsuh kang miyat
Raja Taltal wotsari
dhuh gusti punika
pun Gajimôndalika
Uktur langkung angebati
sintên kuwasa
mulat sang kadi yêksi

nadyan silih rêksasa sampun têtela
warnane kang wus pêsthi
ingaran danawa
puniki ta manawa
awak wong asirah èsthi
yèn jamajuja
ing mangke dèrèng lair

jamajuja amung kupinge kewala
kang kadi kuping èsthi
lawan ilat baya
landhêp kadi gêgaman
kuping kêni dèn linggihi
sirah punika
maksih sirahing janmi

kula mirêng kalamun uwa wirayat
Dipati Guritwêsi
pan inggih pun bapa
Salsal kang tinuturan
yèn ing benjing jaman akir
kang dados mêngsah
jamajuja puniki

gih pun Raja Uktur Gajimôndalika
sipat punapa inggih
janma dede janma
gajah pan dede gajah
gèdhèg Prabu Nyakrawati
rêngu ing netya
Bathara Rustamaji

angandika yayi aja sira eram
uwakira ing nguni
jêng rama wus aprang
lan detya Samaduna
sirah sèwu gêngirèki
satus prabata
sèwu cangkême maning

nora nana luwih-luwihaning pura
kadya rêksasa aji
aran Samaduna
gêgêdhêging sajagad
prandene karsaning Widi
kalah ayuda
lan manuswa tur cilik

kabèh rupa gêgaweane Hyang Suksma
aja ta sira ajrih
ilang tekadira
kang mantêp ing Pangeran
asor ungguling ajurit
kang gawe rupa
pagene kudu wêdi

yèn wêdia sasama-samèng tumitah
adoh maring Hyang Widi
gêmpal kang darajad
kang iku maksih titah
asnapun isining bumi
kodrating Suksma
ginawe mêmêdèni

singa wêdi kêndho pangidhêping Suksma
siniku ing Hyang Widi
gêmpal kang dêrajad
yèn mênêng wêdi rusak
liniru wahyuning èblis
dènnya was-uwas
tan madhêp iman thokid

durung prapta ing makrifat maksih kurangsagung ingkang miyarsi
kadya kinilenan
mêdal brajaning muka
Taltal dhêku dènnya linggih
kasoran sabda
utama sri bupati

asêsumbar Uktur Gajimôndalika
pagene suwe iki
prajurit Kuparman
nora na mêtu ing prang
putrambyah Surayèng Bumi
mêtua ing prang
kene tandhing lan mami

Raja Sulsup amit ingidèn umangsah
nandêr turôngganèki
prapta yun-ayunan
gumuyu atêtanya
sapa mêtu ing ajurit
iya si bajang
payo maringa ngarsi

anauri ingsun Raja Banisarah
Sulsup ratu prajurit
isining wijoan
Sang Prabu Binathara
Nyakrawati Rustamaji
andêling aprang
jajal lanat sirèki

payo aprang Uktur Gajimôndalika
iya wong Pusêr Bumi
mara anggadaa
sun icipane uga
Raja Sulsup anauri
pan dudu watak
wong Kuparman dhingini

sru gumuyu Uktur Gajimôndalika
ngêtab titihannèki
ngarêpakên bêdhal
Prabu Sulsup cinandhak
wangkinganira wus kêni
ingikal asta
binuwang tibèng siti

tinadhahan ing bala sinêmpal-sêmpal
rinêbut sampun ênting
mung balung kang tuwa
kang anom sampun têlas
gêmêt kulit lawan daging
balung mênthilas
ingkang binuwang siti

sami eram kang mulat pratingkahing prang
Raja Kalbus sigra mit
lawan kadangira
Raja Kaldus umangsahkalihe munggèng turanggi
angikal gada
praptèng rana wus panggih

lajêng gada kalihe tinangkis asta
gadane dèn candhaki
sinêndhal binuwang
sami anarik pêdhang
kalih sami amêdhangi
sarwi tumênga
wêntise dèn pêdhangi

nora môntra-môntra lamun pinêdhanga
bruke pan sutra pangsi
linapis têmbaga
gaprak-gapruk pinêdhang
bruk têmbaga nora rêmpid
dangu anulya
cinandhak ratu kalih

wus binuwang tibanira tinadhahan
tan kongsi tibèng siti
rinêbut ing bala
balung daging dèn mamah
ginilut-gilut sinisil
sirna wangkenya
datan kari samênir

mung balunge kang tuwa ingkang binuwang
cumalorot aputih
tan ana labêtnya
kulit daging manthilas
gêtihe tan ana kari
brêsik apêthak
gambuh brakoti daging

Raja Kunjarin magut
nitih dipôngga ngundha salukun
praptèng rana ayun-ayunan ambindi
wanti-wanti ing pamupuh
tadhah lan asta sang katong

gadane wus karêbut
marang Gajimôndalika Uktur
wus kasêndhal binuwang Raja Kunjarin
tiba tinadhahan sampun
marang bala kinarayok

wau saklangkung bêndu
miyat prajurit kang papat ratu
Sang Aprabu Nyakrawati Rustamaji
padoning lathi kumêdut
jaja bang kadya balêdhos

têdhak dènira lungguh
saking amparan kancana murub
nitih kuda Sri Bathara Rustamaji
kamot kaprabon prang pupuh
mangsah nêngah ing palugon

alon dènnya sumaur
ya ingsun iki kang duwe laku
ngirid bala anêkani ing sirèki
Prabu Nyakrawati ingsun
Rustamaji namaningong

sutambyah ibuningsun
putri Mêdayin Rêtna Marpinjun
wus ingadêgakên prabu nyakrawati
ratu binathara ingsun
Raja Uktur muwus alon

wong agung sira iku
dadi dêksura sariraningsun
angladèni aprang tanpa gada tangkis
ing ramanta Jayèngsatru
katon tan ngajèni ingong

iya balanirèku
duk mau aprang sanadyan ratu
iya mau tanpa gada paris mami
nadyan ratu jêr balamu
mundhut gadane sang katong

prapta lan parisipun
gada agêng wawrat tigang èwu
ing kati mas sabongkot tal agêngnèki
payo prang prapta gadèngsun
paran sakarsa sang katong

alon dènnya sumaur
iya Gajimôndalika Uktur
payo laknat sira anggadaa dhingin
sira musrik ing Hyang Agung
pangidhêpmu kadi sato

pan dudu caraningsun
iya yèn aprang dhingini mupuh
anauri Uktur Môndalikagaji
dèn prayitna ingsun pupuh
môngsa wurunga ajur amoh

angundha gadanipun
Raja Gajimôndalika Uktur
masang tangkis Sri Bathara Rustamaji
maras kang sami andulu
gada gêng saêtal bongkot

bala surak gumuruh
Raja Gajimôndalika Uktur
gya tumêmpuh ing paris kuwat nadhahi
gigiring turôngga jêpluk
tiba kasingsal sang katong

tangi sigra angunus
pêdhang mêrpêki Sang Raja Uktur
gya pinêdhang bakarkabir surat wilis
sukune sakawan rampung
pêjah kang kobra angrimong

tibane kajarungup
Raja Gajimôndalika Uktur
kajungkêlit ing siti dèrèng atangi
gya cinandhak sukunipun
kinuwatkên mêksa abot

baju jêbol malêdug
de jêploke ula-ulanipun
mêdalkên rah saking netra saking kuping
busanane sadayancur
panyêkêle sampun kêndho

sigra panggronjalipun
Raja Gajimôndalika Uktur
sampun uwal saking asta Rustamaji
Rustamaji pan sumaput
lawan rah sami kakotos

saking netra sing irung
ing lathi purus kalawan dubur
ingkang badan sakojur amêtu gêtih
abang irêng manjur-manjur
gubrah rah sadaya tinon

arsa cinandhak wurung
marang Raja Gajimôndalika Uktur
dènnya katon kanine lir dèn sirami
ludira sariranipun
Rustamaji anggêloso

wau panandêripun
turangganira kinêtab mamprung
prapta rana Radèn Putra Atasaji
angalingi ramanipun
anarik pêdhang tumêmpoh

mêdhangi goprak-gapruk
Raja Gajimôndalika 
- Uktur
sru têtanya sapa satriya sirèki
durung pantês aprang pupuh
anglawan ing yudaningong


sugal dènnya sumaur
lan datan kèndên pamêdhangipun
iya ingsun satriya Rab Atasaji
Prabu Rustamaji iku
ingkang pêputra maring ngong


patutane wak ingsun
ya putri adi ing Mêdhangpupus
iki putu Wong Agung Surayèng Bumi
Gajimôndalika Uktur
manthuk-manthuk muwus alon


aja prang lawan ingsun
maksih rare têmên sirèku
eyangira samêngko ana ing ngêndi
kang pantês aprang lan ingsun
Uktur dènnya muwus alon


babo mundura gupuh
pan ramanira lagi atatu
hèh gawanên mundur iya sun alimi
tan sun supriha ing lampus
rajaputra ngawe kang wong


prapta kang bêkta tandhu
lajêng binêkta wau sang prabu
Sri Bathara Nyakrawati Rustamaji
baris tinêtêgan mundur
kalihe sami makuwon


tangis umyang gumuruh
sagung ingkang para ratu-ratu
sapakuwon praptane samya anangis
sinarèkakên Sang Prabu
Rustamaji wus kalêson


ing wanci têngah dalu
seda kunduran saking prang pupuh
Raja Taltal amatah mantri tinuding
mring paman Urmus Sêmakun
dalu budhal kang kinongkon


miwah ingkang anusul
Pangeran Kelan barisanipun
Rajèng Kaos lan wayah Rajèng Betarti
sami mangkat dalu-dalu
sakathahe 
- kang kinaot


ing marga tan winuwus
prapta kang marang Urmus Sêmakun
ingaturan ingkang putra anêmahi
prang lan Môndalika Uktur
gugup sang narendra karo


budhal sabudhalipun
atawan tangis sami kasusu
tan kawarna ing marga pakuwon prapti
sinundhang layone sunu
èstu layon sultan anom


Sinom
gumuruh ingkang karuna
sagung pabarisan sami
anugêli buntut kuda
pratôndha sangêt prihatin
Raja Taltal tinuding
marang Sang Prabu Sêmakun
anaking Kalakodrat
sira mangkata pribadi
anusula Wong Agung Surayèng Jagad


mangkat sira Raja Taltal
samarga atawan tangis
lan prajurit nitih macan
tigang lêksa winitawis
tan mawi dharat siji
karya sadaya kang kantun
angruktèni tabêla
tan wus ramene kang tangis
mêngsah kèndêl Uktur Gajimôndalika


wadyane kabèh ngundhangan
aja na mêtu ajurit
apan lagi mungsuhira
gustine anandhang kanin
mangkana ingkang prapti
bupati ingkang anusul
marang Pangeran Kelan
pakuwone wus kapanggih
ingaturan kang raka sampun palastra


dènnya bêbêrêg anasar
mring kitha Sorangan nênggih
lajêng ginêcak prajanya
ratune miyos ing jurit
kang nama Raja Gaji
nênggih Môndalika Uktur
tukang amôngsa
- janma
Rustamaji rame jurit
sedanipun kunduran saking paprangan


duk miyarsa atêngara
budhal sawadyanirèki
dhomas para ratu ngarsa
balane kadya jaladri
Pangeran Kaelani
samarga-marga amanggung
udrasa sedanira
kang raka kunduran jurit
sabalane sami atawan karuna


Prabu Sayid Ibni Ngumar
lan putra Natèng Betarti
Sang Prabu Aris Munandar
gêgancangan sawadyèki
wau kang sampun prapti
kutha Môndalika Uktur
sira Pangeran Kelan
nitih kuda jonggiraji
kadya palwa antuk angin dhinayungan


ing dalu pukul sadasa
Jêng Pangeran Kaelani
sarêng lawan arinira
Rahadèn Hasim Katamsi
prapta lajêng ngrukêbi
layone kang raka prabu
Urmus Sêmakun samya
mire anganan angering
anjagani ingkang putra kalih pisan


adangu Pangeran Kelan
tan wungu dènnya nungkêmi
sagung ingkang para raja
atut samya munggèng wuri
atusan damar lilin
sawêntis-wêntis gêngipun
wau Pangeran Kelan
wungu ingkang paman kalih
Raja Urmus Sêmakun alon mangrêpa


anak mas aja dinawa
pupusên têkdiring Widi
raka para wus dilalah
mung samono yuswanèki
ngêndi ana wong jurit
amungsuhan ratu agung
nungkulkên para paman
lan nungkulkên para ari
ratu abot Uktur Gajimôndalika


wau
- Jêng Pangeran Kelan
wungune dènnya nungkêmi
marang layone kang raka
netyane pucêt aputih
tinon asawang mayid
dupi wau dangu-dangu
netyane rêngu prapta
cinipta ingkang mêjahi
mring kang raka sri bupati ing Sorangan


Uktur Gajimôndalika
kaya agea pêpanggih
amalês sedaning raka
kumutug braja mukandik
kêjot padoning lathi
sumung jaja latu-latu
muka sawang dahana
yayah kadya anggêsêngi
mung saêjam gêmpure kutha Sorangan


kumêdut-kêdut kang asta
thukul ciptanirèng galih
wus katon kacakrabawa
ing cipta karsa nandangi
mring raja mungsuh aglis
Gajimôndalika Uktur
eram kang sami mulat
mring Pangeran Kaelani
cahya kadi dahana kang mulad-mulad


sirna sipating busana
sadayane amarnani
sampun koyup ingkang cahya
kadya ulade kang gêni
kêkês ingkang ningali
ing runtike rajasunu
durung anon miyarsa
sujanma ngisoring langit
prabawane duka kadi putra Kelan


ulade brajaning muka
sor ulade damar lilin
pantês tungguling nagara
sigra ingkang paman kalih
Urmus Sêmakun sami
marêpêki muwus arum
dhuh anggèr putraningwang
aja anarka sirèki
misesèng prang maring Uktur Môndalika


karana iki pakaryan
iya salahe pribadi
raka para kang amawa
ngalu prang sapa ngidèni 
-
panjinge aprang sabil
apan tri prakaranipun
lilane putra garwa
wong tuwa kalawan gusti
lamun nora mangkono sabile batal


rinangkul Pangeran Kelan
marang ingkang paman kalih
aja kaya kakangira
kang wus luput praptèng pati
ya dimèn dèn lakoni
dhewe mring kakangirèku
pan iki karsanira
ingurus kalawan pikir
aja kongsi tumindak kalawan nistha


pan wus kocap ing carita
padha putra ing Mêdayin
Raja Sêmakun punika
wignya ing tyas agal alit
anglêr yèn darbe pikir
kataman ing agal lêmbut
yèn aprang têtêg gagah
prakoswa wantah ing jurit
têtêkone êndi iki ênya ika


wuwusên pangêlusira
mring kang putra Kaelani
lah nyawa dèn eling sira
padha putra Pusêr Bumi
gêgambèn amungkasi
ing prang prakoswa debya nung
tungguling para putra
wus katon labêtirèki
asêmbada warna pêkik tanpa sama


amindha yanghyanging jagad
lan alus ambêkirèki
wani asor barang tingkah
tyasira anrus mêmanis
amot apura yêkti
wani katon ing rahayu
nyawa arum kewala
kang uwis sira tindaki
isining rat siji tan ana kang nacad


barang kang tinitah dunya
sêmut rayap jangkrik gangsir
kêbo sapi bèbèk ayam
kabèh isine wanadri
lan isining jaladri
mèlu
- muji ing sirèku
muluk kalok ing jagad
mêngko karsanira kaki
têka nyimpang ing bêcik anêmpuh nistha


ambelani kadang tuwa
luput ing prang praptèng pati
anut tyas gambira nistha
anglêbur kramaning jurit
palikramèng narpati
kadangira kang wus lampus
yèn ingsun maksih ana
kinaryaa nunggal baris
patènana si paman iki kalihnya


yèn sira kudu amêksa
alila lunasên aglis
mendah kang nuduh maring wang
uripa amênggik-mênggik
bênêr kang nutuh sami
dene ana wonge dhawuk
wong anom kongsi nistha
nêmpuh kanisthaning jurit
gawe apa urip tuwa tuwa bôngka


kalairan rong prakara
cacadira ing ajurit
yèn sira andhinginana
malês amarwasèng jurit
kêkiwul amatèni
Gajimôndalika Uktur
jêr maksih duwe kadang
putra pra ratu prajurit
kang ngalangi anyandhêt bramatyanira


Jayusman Samsumirijal
anak Prabu Parangakik
lan anak Prabu Karsinah
Ruslani Danurusamsi
yèku pantês kang dhingin
padha anêkakna nêpsu
iya sabab kang tuwa
barang gawe wajib dhingin
yèn pakone kang tuwa kang nom tumandang


wau kalane miyarsa
Jêng Pangeran Kaelani
mring ngandikane kang paman
Prabu Sêmakun tur pati
aja magut ing jurit
Gajimôndalika Uktur
nyandhêt bramatyanira
têmah 
- karuna tan sipi
wus karuna ki putra lajêng kantaka


sinundhang marang kang paman
sarirane kadi wêsi
dinumuk atos sadaya
keran-keron kang para ji
dadya atêmah tangis
sagunge kang para ratu
satriya myang punggawa
susah kabèh kang prajurit
ya ta kunêng gêntya malih winurcita


lampahira Raja Taltal
bala pinarênca sami
anjagani marga-marga
bok ana simpangan malih
manawa dèn margani
ing tindakira wong agung
amung satus binêkta
nurut marga kang sawiji
pan wong agung lampahe tan mawi bala


amarêngi lampahira
Sang Raja Taltal pribadi
anèng ing bêbulak têbah
ningali bala lumaris
karêmpêlira kêdhik
kèndêl sayêkti kadulu
têdhak saking wahana
dupi cêlak malayoni
anungkêmi wong agung maksih nèng kuda


umatur sarwi karuna
pukulun tiwas kang dasih
rumêksa ing putra tuwan
Sang Aprabu Rustamaji
tan kenging dèn aturi
awit saking ambêburu
sapraptanipun wana
wun têbih kawan dasa ri
pan anyilib mring kang paman kalih pisan


andangu kutha Sorangan
dènnya katêlanjur prapti
paminggir kutha Sorangan
lajêng kêdah magut jurit
lawan kang darbe nêgri
Gajimôndalika Uktur
tan kenging ingaturan
angantosana kang rayi
Pangran Kelan gène bêburu kapisah


miwah paman kalih pisan
Urmus 
- Sêmakun tan kêni
nganutakên ing saparan
sami kinèn têngga baris
mung sayuta wadyèki
mung salawe para ratu
amba ingkang kabêkta
kalayan wadya sakêthi
têmpuhing prang ratune sakawan pêjah


nuntên gusti ngawaki prang
tan kenging dèn tanggulangi
rame têmpuhing ayuda
adangu anandhang kanin
tiba gumuling siti
Gajimôndalika Uktur
ingangkat datan kangkat
puring prang kasaput ratri
praptèng kuwu kunduran gusti palastra


rubung sagung para nata
Prabu Lamdahur anjawil
hèh yayi ing Kalakodrat
wong agung sira jagani
dèn padha ngati-ati
apan adate wong agung
langkung trisna mring putra
ingsun nèng têngên turanggi
ya ta wau wong agung duk amiyarsa


mring ature Raja Taltal
sumaput tan tolih dhiri
kawratan trisna mring putra
ngadêg saluhur turanggi
aniba anèng siti
wau sêdyane wong agung
nanging prayitnanira
Raja Salsal kang nadhahi
pan kumabruk lajêng binopong kewala


prakosa Sang Raja Salsal
tan osik dènnya nadhahi
tibane saking turôngga
tumanduk para narpati
prasamya anangisi
gumrumung nungkêmi suku
kêkambiling turôngga
linemekan sinjang putih
sinarèkkên wong agung dènnya kantaka


wus dangu panglilirira
wontên duta prapta malih
saking kang rayi Gumiwang
Prabu Sêmakun kang nuding
pun Raja Bulêndarin
wong
- agung lagya pêpungun
matur sarwi manêmbah
kawula atur upèksi
rayi tuwan Prabu Sêmakun kawratan


rumêksa ing putra tuwan
Jêng Pangeran Kaelani
runtik kêdah magut ing prang
kang paman kalih ngambêngi
amalês pati maring
Gajimôndalika Uktur
yèn suwawi nuntêna
inggale paduka prapti
pamêksane katèmpêr sarêng ambêngan


wong agung sarêng miyarsa
ture dutane kang rayi
Raja Sêmakun Gumiwang
sira Raja Bulêndarin
yèn kang putra mrih jurit
lan Sri Môndalika Uktur
kiwul magut ayuda
krodhane sêdya nêkani
ginondhelan mring kang paman kalih pisan


sigra anitih turôngga
askardèwi cinamêthi
adheyan lampahing kuda
gugup kang para narpati
kang ngamping kanan kering
Sri Salsal lawan Lamdahur
kêkalih kadi patah
tan pisah ing kanan kering
kang jinaga bok èngêt putra kantaka


adat niba saking kuda
punika dèn kuwatiri
dadya sagung para nata
turanggane animbangi
adheyan sadayèki
ngayap kanan kering pungkur
lêpas ing lampahira
Raja Taltal Bulêndarin
anèng ngarsa pangirid atêdah marga


lamat-lamat katingalan
saking doh wadya Rab sami
katon ingkang angon jaran
dangu dènira ningali
sadaya kang turanggi
têtugêlan buntutipun
tôndha prihatin dahat
barise
- wong Pusêr Bumi
duk tumingal Kalana Surayèng Jagad


aniba saking turôngga
Raja Salsal anadhahi
nulya sagung para nata
sadaya sami nulungi
Raja Salsal gagahi
amangku kantakanipun
lawan Sang Prabu Selan
amêngkul sukunirèki
mustakane kang mangku Sang Raja Salsal


malih ingkang kawuwusa
Sang Aprabu Parangakik
lawan Sang Prabu Karsinah
katiga Irman Mêdayin
sadaya ingkang maksih
anèng Kalakodrat tugur
sarêng wau miyarsa
budhal sri narendra katri
pan sadaya budhal saking Kalakodrat


ginêlak lampahing bala
ing marga datan winarni
dalêdêg balane prapta
ing barise Rustamaji
kuthanira narpati
Gajimôndalika Uktur
tumamèng pasanggrahan
piyak sagunge para ji
sami jêtung praptane ratu têtiga


sampun wontên ing bandhusa
layonira Rustamaji
sang aprabu ing Karsinah
tuwin Prabu Parangakik
katri Natèng Mêdayin
sami nênggak waspa minggu
dangu tan bisa ngucap
sèwu susah sèwu sêdhih
sami tan wrin darunanipun ing aprang


dènnya nêmahi palastra
ingkang rayi Rustamaji
pangungune kayaparan
dhêlêg-dhêlêg langkung sêdhih
dangu madêk kang runtik
brajaning muka kumutug
kadya age marwasa
ratu ingkang amatèni
sira Raja Uktur Gajimôndalika


ing ambêngan ingkang paman
- Raja Sêmakun miranti
mring kang putra kalih pisan
ing Karsinah Pangakik
dènnya bramatya aris
kèndêl prasami tumungkul
obah gègèr ing jaba
Wong Agung Surayèng Bumi
praptanira pinucung kang para putra


Pocung
sarêng rawuh têdhak sagung para sunu
nêmbah nguswa pada
wau ingkang rayi kalih
Raja Urmus Sêmakun katiga Irman


nguswa suku anangis Prabu Sêmakun
wong agung sêksana
nungkuli bandhusanèki
sarwi jêtung angungun anênggak waspa


tangisipun Darundiya sênggrak-sênggruk
wong agung umiyat
mring kang putra Kaelani
mukanira ambêrbabak ngêmu duka


netranipun lir mêtu gêni kumutug
eram kang tumingal
dene dèrèng kêna lilih
bramatyane Pangeran Amiratmaja


aris sampun sadaya sami pinupus
wong agung ngandika
saosa Darundiya glis
kang ngatêrna kunarpane sutanira


patang atus anggawaa bala ratu
sira nuwanana
yayi prabu ing Mêdayin
tur sandika miwah Prabu Darundiya


gya wong agung ngandika mring para ratu
padha èstrènana
kabèh kang para narpati
wayah ingsun Si Atasaji madêga


ratu agung binathara mahaprabu
anggêntèni rama
Nyakrawati Atasaji
para ratu sami ngèstrèni sadaya


wus misuwur Atasaji madêg prabu
wau 
- kawarnaa
kang tinuduh têngga baris
angêpunga kutha Gajimôndalika


kalih èwu kang pinatah para ratu
senapatinira
Sang Natèng Ngrum Burudangin
kinanthenan ratu moncol Kewusnendar


ingkang agung balanira para ratu
aja mêtu ing prang
yèn mungsuh nora mêtoni
ya Si Raja Uktur Gamôndalika


sawusipun mêmatah budhal wong agung
kêrik para putra
ngiring layon Rustamaji
badhe kèndêl ing nagari Kalakodrat


ingkang banjur marang Kuparman angubur
sira Prabu Irman
Mêdayin lan Natèng Bangid
awatara wontên bala pitung yuta


ingkang agung Kalakodrat kèndêlipun
rinakit layonnya
adate ratu prajurit
palangkane tinumpakakên bandhusa


apan sagung daludag lan umbul-umbul
sêsêbaran dinar
yèn kala lumakyèng margi
sadinane pêsthi patang èwu dinar


uncalipun kumbala pan sinjang ciyut
sabaranging sinjang
sutra kalawan cawêni
patang puluh kodhi têlase sadina


songsongipun ing layon sadaya satus
nèng nginggil palôngka
panakawan alit-alit
punika kang sami nyêbarakên dinar


tan winuwus Kalakodrat sampun rawuh
layon winiwaha
ing puji kalawan dikir
panuwune urmate Sang Raja Salsal


- kaum-kaum alêksa dalu gumuruh
mangkana sawusnya
jangkêp kawan dasa ari
binudhalkên marang nagari Kuparman


labêtipun layon ing panyèlèhipun
anèng Kalakodrat
kinarya astana adi
pagêr bumi korine tinundha sapta


cinacungkup cinapuri lapis pitu
bupati sakawan
salamine juru kunci
langkung asri rinarêngga kang astana


kang winuwus wau layon lampahipun
kang marang Kuparman
ing marga datan winarni
mèh praptane anèng nagari Kuparman


wus gumuruh praptane layon gumuruh
Radèn Warindiya
gègèr otêr sanagara
sêntanane saking ibu sakin rama


kadya guntur tangise wong sapraja gung
kang amatah-matah
sagunge para nrêpati
Rêtna Dèwi Marpinjun agung kantaka


ingkang ibu Juru Jinêm agung nayut
babo amupusa
elinga titahing Widi
pan putumu iku bae tingalana


dadi liru ing cupête ramanipun
madêg binathara
Nyakrawati Atasaji
wis mupusa Si Rustamaji dilalah


mati saru nungkulkên wong tuwanipun
pamanane padha
kadange ora udani
kang pinagut ratu datanpa sasama


ratu wudhu Gajimôndalika Uktur
Sang Putri Karsinah
Parangakik Burudangin
ngêlus-êlus Marpinjun sungkawanira


lurung-lurung
- warata panjêranipun
tunggul lan daludag
bandera sadaya putih
kayon-kayon agodhong cawêni kasa


pan malêdug Kuparman ing môngsa iku
wadya jro nagara
sadaya anganggo putih
anglabuhi ingkang lagya dhandhanggula


Dhandhanggula
tundha-tundha ingkang mêthuk sami
awit lêlakon ing patang dina
wong Kuparman pamêthuke
wau ta praptanipun
kadya robe ingkang jaladri
kang prapta kang amapag
tan aliyanipun
busana putih sadaya
Raja Irman Mêdayin ingkang rumiyin
layone wurinira


wuri layon sang nata ing Bangit
lawan patang atus kang pra raja
kabèh putih busanane
adikir kadya guntur
awor lawan sambate tangis
cinrita kalih wulan
munggèng ing wêwangun
praptane kèndêl pinêrnah
têlasira kang wadya sami ngurmati
wusnya lajêng pinêtak


kilèn kitha wangun Arlisarwil
tinuguran wusnya tigang wulan
kubure tinugur mangke
amung wau kang kantun
juru kunci ratu kêkalih
balane patang lêksa
pacak karya dhukuh
pan sarya ngapit nagara
gêmahira ing astana Arlisarwil
mangkana Raja Irman


anguruni bupati satunggil
tumut têngga astanane putra
rong lêksa saprajurite
apacak wisma sampun
nyai agêng sang pramèswari
badhene wus kinarya
yèn seda 
- ing ngriku
anunggil kalawan wayah
ora tunggil lan natèng raka Mêdayin
kêdah seda Kuparman


sinarèkêna ing Arlisarwil
wus mangkana ingkang winurcita
Atasaji karatone
samêktane kaprabun
binathara anyakrawati
Narpati Darundiya
kang among ing kewuh
kang eyang Sang Raja Irman
ingaturan kundura anèng Mêdayin
nêntrêmêna kang wadya


angolaha enake wong cilik
Raja Irman tan suwalèng karsa
sing parentah ing wayahe
kunêng malih cinatur
pan Wong Agung Surayèng Bumi
kang anèng Kalakodrat
sawadya mangun kung
para ratu para putra
datan uwuh prihatin bala lan gusti
wau Sang Raja Salsal


andhatêngkên sabên-sabên ari
salin-salin warnaning kasukan
amrih lipuring gustine
acangkrama dêdulu
patilasan ing nguni-uni
duk akarya baita
ing nguni Nabi Nuh
mah kinêlêm jamanira
wontên pawon kang tilas mêtokkên angin
topan kalawan toya


tunggakipun kajêng iku maksih
kang kinarya Jêng Nabi Nuh palwa
sawulan mubêng tunggake
wong agung sare ngriku
tirakatan kawan dasa ri
lawan bêbalungira
sirahipun unuk
lawan bêbalunge asta
bêbalunge pukang wontên nagri Mêsir
amung pukang satunggal


untonipun apan sami maksih
anèng ing gunung ing Kalakodrat 
-
untu êbam siji bae
dèn goni baris agung
patang lêksa pondhokannèki
prandene nora sêsak
milane wong ngriku
saurute pan prakoswa
lamun agêng anglabêt namanirèki
ngangge unuk sadaya


iya dene pangalape sami
sami putra Nabi Nuh sadaya
unuk kang kuwasa dhewe
apan luwih gêngipun
ora kêlêm padha tumuli
nadyan namaning Salsal
iya nganggo unuk
gih Sang Prabu Unuk Salsal
ing Sorangan Unuk Môndalika ugi
Uktur jêjulukira


ratu ingkang agêng kratonnèki
yêkti nganggo unuk nadyan Rokam
Sang Raja Unuk Gulangge
ana urut ing ngriku
nama ngangge unuk wus luwih
dene Unuk Marjaban
nadyan padha mantu
nadyan sang prabu ing Rokam
luhur dhewe sang ratu ing Ngambarkawit
Raja Unuk Marjaban


lawan wontên mantonipun malih
kang tan nganggo unuk namanira
mantune Unuk Gulangge
Nglimaya Ratu Agung
namanira Wuskahar nênggih
yèku Rajèng Nglimaya
lan malih kang mantu
Raja Prutgurgan punika
apêparab sira Sang Raja Gasiki
sami ratu prakoswa


nanging botên luhur duryadnèki
wontên malih kang kamantu marang
Sang Raja Unuk Gulangge
ing Burtun prajanipun
pêparabing Raja Ungkadi
para mantu sakawan
ingkang ngangge unuk
pan 
- amung Unuk Marjaban
dene trahe Ratu Agung Ngambarkawit
mung satunggal kang nama


ya ta wau Sang Surayèng Bumi
tuwuk cangkrama tuwuk kirakat
nèng Kalakodrat lamine
ginubêl para sunu
ingkang sami kêdah ajurit
lan Unuk Gajimônda-
lika Uktur Prabu
ingkang putra tuwin wayah
lan sagunge ingkang para ratu sami
tan wontên sinung aprang


nênggih lawan Raja Uktur Gaji-
môndalika sakalangkung awrat
dudu manungsa yêktine
pan para ratu-ratu
gih gêgêdhêgira sabumi
wong agung wus sanega
lan sawadyanipun
anèng nagri Kalakodrat
Unuk Salsal Taltal bêbarêpi baris
cucuk Sang Raja Calcal


wontên duta kapêthuk ing margi
Natèng Êrum Brudangin tur wikan
Natèng Yujana dutane
atur uninga lamun
ingkang sami atêngga baris
angêpang kithanira
Môndalika Uktur
lami tan mijil ing aprang
sami nuwun parentah narendra kalih
punapa ginêcaka


ponang duta iku pan winêling
yayi karo ngantia maring wang
aja mungsuh ratu kuwe
jajahannya pukuluh
lêbar sami dipun gêcêki
kang sami môngsa janma
môncaprajanipun
amung pun Unuk Marjaban
lan Baktiyar punika kang sami mijil
saking lêbêting kitha


kang kinarya sêmanging ajurit
anging datan tanggên ênggènira
ngêlômpra wana barise 
-
sagung bupatinipun
ing Sorangan môncanagari
ngumpul Unuk Marjaban
dènnya baris tugur
pinukul prang apan oncat
wontên kawan yuta Natèng Ngambarkawit
lawan Patih Baktiyar


amit nêmbah duta Burudangin
gêgancangan tan kawarnèng marga
wus prapta pabarisane
tundhuk lan gustinipun
Sang Natèng Ngrum ing Burudangin
raka paduka prapta
lan sawadyanipun
tuwin para rajaputra
sigra dandan Sang Natèng Ngrum Burudangin
lan Sri Natèng Yujana


samya mêthuk wong agung kang prapti
wus apanggih lan Sang Kakungingrat
katur ing sapawartine
yèn Môndalika Uktur
lami datan miyosi jurit
wong agung masanggrahan
lawan para ratu
ing dalu sami drawina
abujana karamèn sagung para ji
miwah kang para putra


pan sadalu kawuwusa enjing
sira Prabu Sri Tasangsulngalam
lan Kewusnendar ature
yèn suwawi pukulun
nuntên gêcak kitha puniki
dimèn amijil aprang
Môndalika Uktur
wong agung alon ngandika
iku durung yayi prabu karsa mami
sasukane kewala


nêmbah matur Natèng Burudangin
dasih paduka kang para nata
dêstun kêdah pranga age
lan Môndalika Uktur
botên ketang tumpês ing jurit
gusti badan amba
inggih darmi matur
wong agung malih ngandika
yèn mêngkono yayi Prabu
- Burudangin
anggawea pratôndha


nanging ana kadrêng akon mijil
lamun sira anggawe pratôndha
yèn ora mêtu dimèkne
aja maksa sirèku
yayi Salsal paran sirèki
nêmbah Sang Raja Salsal
inggih ta pukulun
alêrês rayi paduka
kakang Prabu Sang Natèng Ngrum Burudangin
sakèthènge kang wetan


tuwan bukaa lamun kadugi
yèn wus mênga nuntên kèndêlana
apan ing ngriku arane
sayêkti nuntên mêtu
gya wong agung ngandika aris
yèn lawange wus mênga
tinggalên riningsun
yèn mêngsah tan purun mêdal
sawindua sayêktine sun antèni
Si Uktur Môndalika


sigra nêmbah Natèng Burudangin
bêkta bala mung sakêthi kuda
salêksa mung dipanggane
bandera myang lêlayu
umbul-umbul kang botên mawi
binêkta luhur kuda
bandera lêlayu
ngubêngi kutha Sorangan
wong jro kutha prajurite nêningali
nanging tan wontên mêdal


sawusira ngubêngi kithèki
kèndêl kori sakèthèng kewala
piyak sagung prajurite
kang wontên ngarsanipun
ngêtab gajah sri narapati
mêrpêki lawang kutha
sigra dènnya ngulur
amutêr palu rante mas
kinosèrkên ingayat sinabêt aglis
sumyur pating palêsat


kinosèrkên ing kanan lan kering
luluh rêbah bata lawang kutha
sirna lawan panggungane
- malumpat gajahipun
sri bupati pan sampun prapti
jroning larèn katingal
kang tunggu lumayu
prajurit para dipatya
angantosi asore mêngsah kang prapti
Prabu Tasangsulngalam


panyabête anganan angering
wontên dohe sapatiban panah
sirna tan nunggak batane
rata lan lêmahipun
kinoseran palu rantèki
nulya wangsul sang nata
lan sabalanipun
ing pakuwon amiyarsa
panyabête kang swara lir ruging wukir
rêbah sirnaning bata


kang atêngga palayune prapti
matur nêmbah marang ratunira
duk rumbu-rumbu gêrahe
sangêt kuwayonipun
duk prang lawan Sang Rustamaji
pukulun kori rêbah
lan banone gêmpur
wontên satiban pêmanah
luluhipun banone rata lan siti
pinalu ing rante mas


warti raja ing Ngrum Burudangin
ingkang rayi ing Sang Kakungingrat
kori kang amalu rante
tuhu lamun pinunjul
prakoswane Sri Burudangin
prawira môndraguna
inggih nuntên wangsul
pun Raja Tasangsulngalam
angandika lah padha pulihên maning
bupati ambêk taha


ingsun durung arsa mêtu jurit
mungsuh iku Si Surayèng Jagad
anake sêmono bote
mendah ta bapakipun
mila ingsun angati-ati
nulya sagung punggawa
mulih banon rubuh
miwah kori dinandanan
pandhe kawan atus ingkang 
- karya gapit
wêsi kabèh korinya


wus mangkana pêndhakipun enjing
Raja Salsal matur aturira
pukulun èstu kèndêle
korine ingkang rubuh
sapêmanah nganan lan ngering
pinalu ing rante mas
ing rayinta prabu
mangkya pinulih kewala
kintênipun sawêg apradandan pikir
pun Gajimôndalika


wau Wong Agung Surayèng Bumi
wruh sêmune ing sang putra Kelan
dene maksih bramatyane
cahya anglir sitèngsu
ingkang sorot kuning awilis
mangkya wilise sirna
kadya gêni murub
bêranang akatar-katar
samya eram kang mulat para nrêpati
ing nêbsu kang mangkana


tuhu putra pituruning Widi
angluwihi sagung para putra
ing cahya miwah wangune
manawi Nabi Yusup
ing sairib bisa ngiribi
pangeran ing Suwôngsa
sajagad pinunjul
baya Dèwi Kelaswara
tinurunan ing wahyu ingkang sêjati
dènnya putra mangkana


ingkang rama angandika aris
sutaningsun Ki Jaswadiputra
ing Kelan dandana age
lan sawadyanirèku
para ratu dhomas ywa kari
ipemu karo padha
lan sabalanipun
Burudangin lan Yujana
apadene iya Sang Natèng Sêrandil
kalawan putranira


Urmus Sêmakun kang dèn bêciki
upayanên Kya Patih Baktiyar
padha suprihên elinge
aja kongsi kêlantur 
-
awèt padha angrusak bumi
sadaya matur nêmbah
ngandika wong agung
hèh yayi ing Kalakodrat
pan Si Patih Kalkal gawakna ing margi
maring atmajanira


Kyana Patih Kalkal dèn prentahi
anggawaa patang kêthi wadya
nitih macan sadayane
ingkang tuduh dêlanggung
sigra nêmbah kang putra aglis
lan sagung para nata
ngabêkti kumrubut
sigra atêngara budhal
pan sapalih kapara kèh kang lumaris
lan kang têngga ing rama


para ratu putra sadayèki
amung bala ing wong Parangteja
ingkang kari kêkêtêbe
lawan Prabu Tamtanus
miwah Iskal Iskalan sami
Sri Sadat Kadarisman
wong Ngabêsi agung
lawan Marmadi kang wadya
kang kajawi para ratu Pangakik
lêlajêring barisan


prajurite akèh bêcik-bêcik
animbangi lan kang rayi Kelan
sami bala sadayane
mila tan wontên nyundhul
undha-usuk Hasim Katamsi
Rustamaji duk gêsang
kèh sêntananipun
nanging kèh etung kewala
nora kadi wong Kelan wong Parangakik
kabèh akèh prawira


sampun lêpas wau kang lumaris
ngiras bêbêdhag samarga-marga
akathah buron wanane
sami suka wadya gung
kèh warnane ingkang wanadri
Raja Unuk Marjaban
myarsa tuturipun
saking Kya Patih Baktiyar
yèn kêkirap putra Rab mangkya umijil
nênggih Pangeran 
- Kelan


patbêlas yuta bala prajurit
gègèr manahe Unuk Marjaban
ngoncati saking ênggone
mangkana kang winuwus
bala Kelan kang dèn prentahi
kang putra nuwun mêngsah
ing panggenanipun
Raja Sayid Ibni Ngumar
lan kang putra nênggih Sang Rajèng Betarti
tumut lawan kang rama


andon bêbêrêg suka kang dasih
ya ta sira Sang Unuk Marjaban
miyarsa ing pamisahe
Rajèng Kaos punika
sukan-sukan sawadyanèki
angupaya paekan
ngrakit kêmatipun
wontên punggawa satunggal
ingkang kinèn arupa turôngga wilis
biru pan kadi sima


nanging tutul-tutulipun wilis
kang pinindha pun askarduwijan
pan linuwih yèn agênge
prajurit kalih atus
lampah nilip sami miranti
tan ana kang katingal
akiwa arungkut
lawan bêkta jêmparingnya
sikêp satus ing pratingkah wus miranti
mangkat marang ing wana


lêpas ngadhang ing têngah wanadri
Rajèng Kaos kalawan kang putra
bêburu saprajurite
wus karsaning Hyang Agung
kapisahe sri narapati
turôngga gya ngatingal
munggèng ngarsanipun
kagyat Sayid Ibni Ngumar
gya sinandêr turôngga ika ngoncati
nênggih sangsaya têbah


saya cakut sira sri bupati
eman luputa ingkang turôngga
wus kasêngsêm ing nalane
misah lan balanipun
miwah putra datan 
- katolih
praptèng pirantinira
kèndêl kudanipun
Raja Sayid Ibnu Ngumar
têdhak saking turanggane marêpêki
saking pungkuring kuda



- Uktur
sru têtanya sapa satriya sirèki
durung pantês aprang pupuh
anglawan ing yudaningong


sugal dènnya sumaur
lan datan kèndên pamêdhangipun
iya ingsun satriya Rab Atasaji
Prabu Rustamaji iku
ingkang pêputra maring ngong


patutane wak ingsun
ya putri adi ing Mêdhangpupus
iki putu Wong Agung Surayèng Bumi
Gajimôndalika Uktur
manthuk-manthuk muwus alon


aja prang lawan ingsun
maksih rare têmên sirèku
eyangira samêngko ana ing ngêndi
kang pantês aprang lan ingsun
Uktur dènnya muwus alon


babo mundura gupuh
pan ramanira lagi atatu
hèh gawanên mundur iya sun alimi
tan sun supriha ing lampus
rajaputra ngawe kang wong


prapta kang bêkta tandhu
lajêng binêkta wau sang prabu
Sri Bathara Nyakrawati Rustamaji
baris tinêtêgan mundur
kalihe sami makuwon


tangis umyang gumuruh
sagung ingkang para ratu-ratu
sapakuwon praptane samya anangis
sinarèkakên Sang Prabu
Rustamaji wus kalêson


ing wanci têngah dalu
seda kunduran saking prang pupuh
Raja Taltal amatah mantri tinuding
mring paman Urmus Sêmakun
dalu budhal kang kinongkon


miwah ingkang anusul
Pangeran Kelan barisanipun
Rajèng Kaos lan wayah Rajèng Betarti
sami mangkat dalu-dalu
sakathahe 
- kang kinaot


ing marga tan winuwus
prapta kang marang Urmus Sêmakun
ingaturan ingkang putra anêmahi
prang lan Môndalika Uktur
gugup sang narendra karo


budhal sabudhalipun
atawan tangis sami kasusu
tan kawarna ing marga pakuwon prapti
sinundhang layone sunu
èstu layon sultan anom


Sinom
gumuruh ingkang karuna
sagung pabarisan sami
anugêli buntut kuda
pratôndha sangêt prihatin
Raja Taltal tinuding
marang Sang Prabu Sêmakun
anaking Kalakodrat
sira mangkata pribadi
anusula Wong Agung Surayèng Jagad


mangkat sira Raja Taltal
samarga atawan tangis
lan prajurit nitih macan
tigang lêksa winitawis
tan mawi dharat siji
karya sadaya kang kantun
angruktèni tabêla
tan wus ramene kang tangis
mêngsah kèndêl Uktur Gajimôndalika


wadyane kabèh ngundhangan
aja na mêtu ajurit
apan lagi mungsuhira
gustine anandhang kanin
mangkana ingkang prapti
bupati ingkang anusul
marang Pangeran Kelan
pakuwone wus kapanggih
ingaturan kang raka sampun palastra


dènnya bêbêrêg anasar
mring kitha Sorangan nênggih
lajêng ginêcak prajanya
ratune miyos ing jurit
kang nama Raja Gaji
nênggih Môndalika Uktur
tukang amôngsa
- janma
Rustamaji rame jurit
sedanipun kunduran saking paprangan


duk miyarsa atêngara
budhal sawadyanirèki
dhomas para ratu ngarsa
balane kadya jaladri
Pangeran Kaelani
samarga-marga amanggung
udrasa sedanira
kang raka kunduran jurit
sabalane sami atawan karuna


Prabu Sayid Ibni Ngumar
lan putra Natèng Betarti
Sang Prabu Aris Munandar
gêgancangan sawadyèki
wau kang sampun prapti
kutha Môndalika Uktur
sira Pangeran Kelan
nitih kuda jonggiraji
kadya palwa antuk angin dhinayungan


ing dalu pukul sadasa
Jêng Pangeran Kaelani
sarêng lawan arinira
Rahadèn Hasim Katamsi
prapta lajêng ngrukêbi
layone kang raka prabu
Urmus Sêmakun samya
mire anganan angering
anjagani ingkang putra kalih pisan


adangu Pangeran Kelan
tan wungu dènnya nungkêmi
sagung ingkang para raja
atut samya munggèng wuri
atusan damar lilin
sawêntis-wêntis gêngipun
wau Pangeran Kelan
wungu ingkang paman kalih
Raja Urmus Sêmakun alon mangrêpa


anak mas aja dinawa
pupusên têkdiring Widi
raka para wus dilalah
mung samono yuswanèki
ngêndi ana wong jurit
amungsuhan ratu agung
nungkulkên para paman
lan nungkulkên para ari
ratu abot Uktur Gajimôndalika


wau
- Jêng Pangeran Kelan
wungune dènnya nungkêmi
marang layone kang raka
netyane pucêt aputih
tinon asawang mayid
dupi wau dangu-dangu
netyane rêngu prapta
cinipta ingkang mêjahi
mring kang raka sri bupati ing Sorangan


Uktur Gajimôndalika
kaya agea pêpanggih
amalês sedaning raka
kumutug braja mukandik
kêjot padoning lathi
sumung jaja latu-latu
muka sawang dahana
yayah kadya anggêsêngi
mung saêjam gêmpure kutha Sorangan


kumêdut-kêdut kang asta
thukul ciptanirèng galih
wus katon kacakrabawa
ing cipta karsa nandangi
mring raja mungsuh aglis
Gajimôndalika Uktur
eram kang sami mulat
mring Pangeran Kaelani
cahya kadi dahana kang mulad-mulad


sirna sipating busana
sadayane amarnani
sampun koyup ingkang cahya
kadya ulade kang gêni
kêkês ingkang ningali
ing runtike rajasunu
durung anon miyarsa
sujanma ngisoring langit
prabawane duka kadi putra Kelan


ulade brajaning muka
sor ulade damar lilin
pantês tungguling nagara
sigra ingkang paman kalih
Urmus Sêmakun sami
marêpêki muwus arum
dhuh anggèr putraningwang
aja anarka sirèki
misesèng prang maring Uktur Môndalika


karana iki pakaryan
iya salahe pribadi
raka para kang amawa
ngalu prang sapa ngidèni 
-
panjinge aprang sabil
apan tri prakaranipun
lilane putra garwa
wong tuwa kalawan gusti
lamun nora mangkono sabile batal


rinangkul Pangeran Kelan
marang ingkang paman kalih
aja kaya kakangira
kang wus luput praptèng pati
ya dimèn dèn lakoni
dhewe mring kakangirèku
pan iki karsanira
ingurus kalawan pikir
aja kongsi tumindak kalawan nistha


pan wus kocap ing carita
padha putra ing Mêdayin
Raja Sêmakun punika
wignya ing tyas agal alit
anglêr yèn darbe pikir
kataman ing agal lêmbut
yèn aprang têtêg gagah
prakoswa wantah ing jurit
têtêkone êndi iki ênya ika


wuwusên pangêlusira
mring kang putra Kaelani
lah nyawa dèn eling sira
padha putra Pusêr Bumi
gêgambèn amungkasi
ing prang prakoswa debya nung
tungguling para putra
wus katon labêtirèki
asêmbada warna pêkik tanpa sama


amindha yanghyanging jagad
lan alus ambêkirèki
wani asor barang tingkah
tyasira anrus mêmanis
amot apura yêkti
wani katon ing rahayu
nyawa arum kewala
kang uwis sira tindaki
isining rat siji tan ana kang nacad


barang kang tinitah dunya
sêmut rayap jangkrik gangsir
kêbo sapi bèbèk ayam
kabèh isine wanadri
lan isining jaladri
mèlu
- muji ing sirèku
muluk kalok ing jagad
mêngko karsanira kaki
têka nyimpang ing bêcik anêmpuh nistha


ambelani kadang tuwa
luput ing prang praptèng pati
anut tyas gambira nistha
anglêbur kramaning jurit
palikramèng narpati
kadangira kang wus lampus
yèn ingsun maksih ana
kinaryaa nunggal baris
patènana si paman iki kalihnya


yèn sira kudu amêksa
alila lunasên aglis
mendah kang nuduh maring wang
uripa amênggik-mênggik
bênêr kang nutuh sami
dene ana wonge dhawuk
wong anom kongsi nistha
nêmpuh kanisthaning jurit
gawe apa urip tuwa tuwa bôngka


kalairan rong prakara
cacadira ing ajurit
yèn sira andhinginana
malês amarwasèng jurit
kêkiwul amatèni
Gajimôndalika Uktur
jêr maksih duwe kadang
putra pra ratu prajurit
kang ngalangi anyandhêt bramatyanira


Jayusman Samsumirijal
anak Prabu Parangakik
lan anak Prabu Karsinah
Ruslani Danurusamsi
yèku pantês kang dhingin
padha anêkakna nêpsu
iya sabab kang tuwa
barang gawe wajib dhingin
yèn pakone kang tuwa kang nom tumandang


wau kalane miyarsa
Jêng Pangeran Kaelani
mring ngandikane kang paman
Prabu Sêmakun tur pati
aja magut ing jurit
Gajimôndalika Uktur
nyandhêt bramatyanira
têmah 
- karuna tan sipi
wus karuna ki putra lajêng kantaka


sinundhang marang kang paman
sarirane kadi wêsi
dinumuk atos sadaya
keran-keron kang para ji
dadya atêmah tangis
sagunge kang para ratu
satriya myang punggawa
susah kabèh kang prajurit
ya ta kunêng gêntya malih winurcita


lampahira Raja Taltal
bala pinarênca sami
anjagani marga-marga
bok ana simpangan malih
manawa dèn margani
ing tindakira wong agung
amung satus binêkta
nurut marga kang sawiji
pan wong agung lampahe tan mawi bala


amarêngi lampahira
Sang Raja Taltal pribadi
anèng ing bêbulak têbah
ningali bala lumaris
karêmpêlira kêdhik
kèndêl sayêkti kadulu
têdhak saking wahana
dupi cêlak malayoni
anungkêmi wong agung maksih nèng kuda


umatur sarwi karuna
pukulun tiwas kang dasih
rumêksa ing putra tuwan
Sang Aprabu Rustamaji
tan kenging dèn aturi
awit saking ambêburu
sapraptanipun wana
wun têbih kawan dasa ri
pan anyilib mring kang paman kalih pisan


andangu kutha Sorangan
dènnya katêlanjur prapti
paminggir kutha Sorangan
lajêng kêdah magut jurit
lawan kang darbe nêgri
Gajimôndalika Uktur
tan kenging ingaturan
angantosana kang rayi
Pangran Kelan gène bêburu kapisah


miwah paman kalih pisan
Urmus 
- Sêmakun tan kêni
nganutakên ing saparan
sami kinèn têngga baris
mung sayuta wadyèki
mung salawe para ratu
amba ingkang kabêkta
kalayan wadya sakêthi
têmpuhing prang ratune sakawan pêjah


nuntên gusti ngawaki prang
tan kenging dèn tanggulangi
rame têmpuhing ayuda
adangu anandhang kanin
tiba gumuling siti
Gajimôndalika Uktur
ingangkat datan kangkat
puring prang kasaput ratri
praptèng kuwu kunduran gusti palastra


rubung sagung para nata
Prabu Lamdahur anjawil
hèh yayi ing Kalakodrat
wong agung sira jagani
dèn padha ngati-ati
apan adate wong agung
langkung trisna mring putra
ingsun nèng têngên turanggi
ya ta wau wong agung duk amiyarsa


mring ature Raja Taltal
sumaput tan tolih dhiri
kawratan trisna mring putra
ngadêg saluhur turanggi
aniba anèng siti
wau sêdyane wong agung
nanging prayitnanira
Raja Salsal kang nadhahi
pan kumabruk lajêng binopong kewala


prakosa Sang Raja Salsal
tan osik dènnya nadhahi
tibane saking turôngga
tumanduk para narpati
prasamya anangisi
gumrumung nungkêmi suku
kêkambiling turôngga
linemekan sinjang putih
sinarèkkên wong agung dènnya kantaka


wus dangu panglilirira
wontên duta prapta malih
saking kang rayi Gumiwang
Prabu Sêmakun kang nuding
pun Raja Bulêndarin
wong
- agung lagya pêpungun
matur sarwi manêmbah
kawula atur upèksi
rayi tuwan Prabu Sêmakun kawratan


rumêksa ing putra tuwan
Jêng Pangeran Kaelani
runtik kêdah magut ing prang
kang paman kalih ngambêngi
amalês pati maring
Gajimôndalika Uktur
yèn suwawi nuntêna
inggale paduka prapti
pamêksane katèmpêr sarêng ambêngan


wong agung sarêng miyarsa
ture dutane kang rayi
Raja Sêmakun Gumiwang
sira Raja Bulêndarin
yèn kang putra mrih jurit
lan Sri Môndalika Uktur
kiwul magut ayuda
krodhane sêdya nêkani
ginondhelan mring kang paman kalih pisan


sigra anitih turôngga
askardèwi cinamêthi
adheyan lampahing kuda
gugup kang para narpati
kang ngamping kanan kering
Sri Salsal lawan Lamdahur
kêkalih kadi patah
tan pisah ing kanan kering
kang jinaga bok èngêt putra kantaka


adat niba saking kuda
punika dèn kuwatiri
dadya sagung para nata
turanggane animbangi
adheyan sadayèki
ngayap kanan kering pungkur
lêpas ing lampahira
Raja Taltal Bulêndarin
anèng ngarsa pangirid atêdah marga


lamat-lamat katingalan
saking doh wadya Rab sami
katon ingkang angon jaran
dangu dènira ningali
sadaya kang turanggi
têtugêlan buntutipun
tôndha prihatin dahat
barise
- wong Pusêr Bumi
duk tumingal Kalana Surayèng Jagad


aniba saking turôngga
Raja Salsal anadhahi
nulya sagung para nata
sadaya sami nulungi
Raja Salsal gagahi
amangku kantakanipun
lawan Sang Prabu Selan
amêngkul sukunirèki
mustakane kang mangku Sang Raja Salsal


malih ingkang kawuwusa
Sang Aprabu Parangakik
lawan Sang Prabu Karsinah
katiga Irman Mêdayin
sadaya ingkang maksih
anèng Kalakodrat tugur
sarêng wau miyarsa
budhal sri narendra katri
pan sadaya budhal saking Kalakodrat


ginêlak lampahing bala
ing marga datan winarni
dalêdêg balane prapta
ing barise Rustamaji
kuthanira narpati
Gajimôndalika Uktur
tumamèng pasanggrahan
piyak sagunge para ji
sami jêtung praptane ratu têtiga


sampun wontên ing bandhusa
layonira Rustamaji
sang aprabu ing Karsinah
tuwin Prabu Parangakik
katri Natèng Mêdayin
sami nênggak waspa minggu
dangu tan bisa ngucap
sèwu susah sèwu sêdhih
sami tan wrin darunanipun ing aprang


dènnya nêmahi palastra
ingkang rayi Rustamaji
pangungune kayaparan
dhêlêg-dhêlêg langkung sêdhih
dangu madêk kang runtik
brajaning muka kumutug
kadya age marwasa
ratu ingkang amatèni
sira Raja Uktur Gajimôndalika


ing ambêngan ingkang paman
- Raja Sêmakun miranti
mring kang putra kalih pisan
ing Karsinah Pangakik
dènnya bramatya aris
kèndêl prasami tumungkul
obah gègèr ing jaba
Wong Agung Surayèng Bumi
praptanira pinucung kang para putra


Pocung
sarêng rawuh têdhak sagung para sunu
nêmbah nguswa pada
wau ingkang rayi kalih
Raja Urmus Sêmakun katiga Irman


nguswa suku anangis Prabu Sêmakun
wong agung sêksana
nungkuli bandhusanèki
sarwi jêtung angungun anênggak waspa


tangisipun Darundiya sênggrak-sênggruk
wong agung umiyat
mring kang putra Kaelani
mukanira ambêrbabak ngêmu duka


netranipun lir mêtu gêni kumutug
eram kang tumingal
dene dèrèng kêna lilih
bramatyane Pangeran Amiratmaja


aris sampun sadaya sami pinupus
wong agung ngandika
saosa Darundiya glis
kang ngatêrna kunarpane sutanira


patang atus anggawaa bala ratu
sira nuwanana
yayi prabu ing Mêdayin
tur sandika miwah Prabu Darundiya


gya wong agung ngandika mring para ratu
padha èstrènana
kabèh kang para narpati
wayah ingsun Si Atasaji madêga


ratu agung binathara mahaprabu
anggêntèni rama
Nyakrawati Atasaji
para ratu sami ngèstrèni sadaya


wus misuwur Atasaji madêg prabu
wau 
- kawarnaa
kang tinuduh têngga baris
angêpunga kutha Gajimôndalika


kalih èwu kang pinatah para ratu
senapatinira
Sang Natèng Ngrum Burudangin
kinanthenan ratu moncol Kewusnendar


ingkang agung balanira para ratu
aja mêtu ing prang
yèn mungsuh nora mêtoni
ya Si Raja Uktur Gamôndalika


sawusipun mêmatah budhal wong agung
kêrik para putra
ngiring layon Rustamaji
badhe kèndêl ing nagari Kalakodrat


ingkang banjur marang Kuparman angubur
sira Prabu Irman
Mêdayin lan Natèng Bangid
awatara wontên bala pitung yuta


ingkang agung Kalakodrat kèndêlipun
rinakit layonnya
adate ratu prajurit
palangkane tinumpakakên bandhusa


apan sagung daludag lan umbul-umbul
sêsêbaran dinar
yèn kala lumakyèng margi
sadinane pêsthi patang èwu dinar


uncalipun kumbala pan sinjang ciyut
sabaranging sinjang
sutra kalawan cawêni
patang puluh kodhi têlase sadina


songsongipun ing layon sadaya satus
nèng nginggil palôngka
panakawan alit-alit
punika kang sami nyêbarakên dinar


tan winuwus Kalakodrat sampun rawuh
layon winiwaha
ing puji kalawan dikir
panuwune urmate Sang Raja Salsal


- kaum-kaum alêksa dalu gumuruh
mangkana sawusnya
jangkêp kawan dasa ari
binudhalkên marang nagari Kuparman


labêtipun layon ing panyèlèhipun
anèng Kalakodrat
kinarya astana adi
pagêr bumi korine tinundha sapta


cinacungkup cinapuri lapis pitu
bupati sakawan
salamine juru kunci
langkung asri rinarêngga kang astana


kang winuwus wau layon lampahipun
kang marang Kuparman
ing marga datan winarni
mèh praptane anèng nagari Kuparman


wus gumuruh praptane layon gumuruh
Radèn Warindiya
gègèr otêr sanagara
sêntanane saking ibu sakin rama


kadya guntur tangise wong sapraja gung
kang amatah-matah
sagunge para nrêpati
Rêtna Dèwi Marpinjun agung kantaka


ingkang ibu Juru Jinêm agung nayut
babo amupusa
elinga titahing Widi
pan putumu iku bae tingalana


dadi liru ing cupête ramanipun
madêg binathara
Nyakrawati Atasaji
wis mupusa Si Rustamaji dilalah


mati saru nungkulkên wong tuwanipun
pamanane padha
kadange ora udani
kang pinagut ratu datanpa sasama


ratu wudhu Gajimôndalika Uktur
Sang Putri Karsinah
Parangakik Burudangin
ngêlus-êlus Marpinjun sungkawanira


lurung-lurung
- warata panjêranipun
tunggul lan daludag
bandera sadaya putih
kayon-kayon agodhong cawêni kasa


pan malêdug Kuparman ing môngsa iku
wadya jro nagara
sadaya anganggo putih
anglabuhi ingkang lagya dhandhanggula


Dhandhanggula
tundha-tundha ingkang mêthuk sami
awit lêlakon ing patang dina
wong Kuparman pamêthuke
wau ta praptanipun
kadya robe ingkang jaladri
kang prapta kang amapag
tan aliyanipun
busana putih sadaya
Raja Irman Mêdayin ingkang rumiyin
layone wurinira


wuri layon sang nata ing Bangit
lawan patang atus kang pra raja
kabèh putih busanane
adikir kadya guntur
awor lawan sambate tangis
cinrita kalih wulan
munggèng ing wêwangun
praptane kèndêl pinêrnah
têlasira kang wadya sami ngurmati
wusnya lajêng pinêtak


kilèn kitha wangun Arlisarwil
tinuguran wusnya tigang wulan
kubure tinugur mangke
amung wau kang kantun
juru kunci ratu kêkalih
balane patang lêksa
pacak karya dhukuh
pan sarya ngapit nagara
gêmahira ing astana Arlisarwil
mangkana Raja Irman


anguruni bupati satunggil
tumut têngga astanane putra
rong lêksa saprajurite
apacak wisma sampun
nyai agêng sang pramèswari
badhene wus kinarya
yèn seda 
- ing ngriku
anunggil kalawan wayah
ora tunggil lan natèng raka Mêdayin
kêdah seda Kuparman


sinarèkêna ing Arlisarwil
wus mangkana ingkang winurcita
Atasaji karatone
samêktane kaprabun
binathara anyakrawati
Narpati Darundiya
kang among ing kewuh
kang eyang Sang Raja Irman
ingaturan kundura anèng Mêdayin
nêntrêmêna kang wadya


angolaha enake wong cilik
Raja Irman tan suwalèng karsa
sing parentah ing wayahe
kunêng malih cinatur
pan Wong Agung Surayèng Bumi
kang anèng Kalakodrat
sawadya mangun kung
para ratu para putra
datan uwuh prihatin bala lan gusti
wau Sang Raja Salsal


andhatêngkên sabên-sabên ari
salin-salin warnaning kasukan
amrih lipuring gustine
acangkrama dêdulu
patilasan ing nguni-uni
duk akarya baita
ing nguni Nabi Nuh
mah kinêlêm jamanira
wontên pawon kang tilas mêtokkên angin
topan kalawan toya


tunggakipun kajêng iku maksih
kang kinarya Jêng Nabi Nuh palwa
sawulan mubêng tunggake
wong agung sare ngriku
tirakatan kawan dasa ri
lawan bêbalungira
sirahipun unuk
lawan bêbalunge asta
bêbalunge pukang wontên nagri Mêsir
amung pukang satunggal


untonipun apan sami maksih
anèng ing gunung ing Kalakodrat 
-
untu êbam siji bae
dèn goni baris agung
patang lêksa pondhokannèki
prandene nora sêsak
milane wong ngriku
saurute pan prakoswa
lamun agêng anglabêt namanirèki
ngangge unuk sadaya


iya dene pangalape sami
sami putra Nabi Nuh sadaya
unuk kang kuwasa dhewe
apan luwih gêngipun
ora kêlêm padha tumuli
nadyan namaning Salsal
iya nganggo unuk
gih Sang Prabu Unuk Salsal
ing Sorangan Unuk Môndalika ugi
Uktur jêjulukira


ratu ingkang agêng kratonnèki
yêkti nganggo unuk nadyan Rokam
Sang Raja Unuk Gulangge
ana urut ing ngriku
nama ngangge unuk wus luwih
dene Unuk Marjaban
nadyan padha mantu
nadyan sang prabu ing Rokam
luhur dhewe sang ratu ing Ngambarkawit
Raja Unuk Marjaban


lawan wontên mantonipun malih
kang tan nganggo unuk namanira
mantune Unuk Gulangge
Nglimaya Ratu Agung
namanira Wuskahar nênggih
yèku Rajèng Nglimaya
lan malih kang mantu
Raja Prutgurgan punika
apêparab sira Sang Raja Gasiki
sami ratu prakoswa


nanging botên luhur duryadnèki
wontên malih kang kamantu marang
Sang Raja Unuk Gulangge
ing Burtun prajanipun
pêparabing Raja Ungkadi
para mantu sakawan
ingkang ngangge unuk
pan 
- amung Unuk Marjaban
dene trahe Ratu Agung Ngambarkawit
mung satunggal kang nama


ya ta wau Sang Surayèng Bumi
tuwuk cangkrama tuwuk kirakat
nèng Kalakodrat lamine
ginubêl para sunu
ingkang sami kêdah ajurit
lan Unuk Gajimônda-
lika Uktur Prabu
ingkang putra tuwin wayah
lan sagunge ingkang para ratu sami
tan wontên sinung aprang


nênggih lawan Raja Uktur Gaji-
môndalika sakalangkung awrat
dudu manungsa yêktine
pan para ratu-ratu
gih gêgêdhêgira sabumi
wong agung wus sanega
lan sawadyanipun
anèng nagri Kalakodrat
Unuk Salsal Taltal bêbarêpi baris
cucuk Sang Raja Calcal


wontên duta kapêthuk ing margi
Natèng Êrum Brudangin tur wikan
Natèng Yujana dutane
atur uninga lamun
ingkang sami atêngga baris
angêpang kithanira
Môndalika Uktur
lami tan mijil ing aprang
sami nuwun parentah narendra kalih
punapa ginêcaka


ponang duta iku pan winêling
yayi karo ngantia maring wang
aja mungsuh ratu kuwe
jajahannya pukuluh
lêbar sami dipun gêcêki
kang sami môngsa janma
môncaprajanipun
amung pun Unuk Marjaban
lan Baktiyar punika kang sami mijil
saking lêbêting kitha


kang kinarya sêmanging ajurit
anging datan tanggên ênggènira
ngêlômpra wana barise 
-
sagung bupatinipun
ing Sorangan môncanagari
ngumpul Unuk Marjaban
dènnya baris tugur
pinukul prang apan oncat
wontên kawan yuta Natèng Ngambarkawit
lawan Patih Baktiyar


amit nêmbah duta Burudangin
gêgancangan tan kawarnèng marga
wus prapta pabarisane
tundhuk lan gustinipun
Sang Natèng Ngrum ing Burudangin
raka paduka prapta
lan sawadyanipun
tuwin para rajaputra
sigra dandan Sang Natèng Ngrum Burudangin
lan Sri Natèng Yujana


samya mêthuk wong agung kang prapti
wus apanggih lan Sang Kakungingrat
katur ing sapawartine
yèn Môndalika Uktur
lami datan miyosi jurit
wong agung masanggrahan
lawan para ratu
ing dalu sami drawina
abujana karamèn sagung para ji
miwah kang para putra


pan sadalu kawuwusa enjing
sira Prabu Sri Tasangsulngalam
lan Kewusnendar ature
yèn suwawi pukulun
nuntên gêcak kitha puniki
dimèn amijil aprang
Môndalika Uktur
wong agung alon ngandika
iku durung yayi prabu karsa mami
sasukane kewala


nêmbah matur Natèng Burudangin
dasih paduka kang para nata
dêstun kêdah pranga age
lan Môndalika Uktur
botên ketang tumpês ing jurit
gusti badan amba
inggih darmi matur
wong agung malih ngandika
yèn mêngkono yayi Prabu
- Burudangin
anggawea pratôndha


nanging ana kadrêng akon mijil
lamun sira anggawe pratôndha
yèn ora mêtu dimèkne
aja maksa sirèku
yayi Salsal paran sirèki
nêmbah Sang Raja Salsal
inggih ta pukulun
alêrês rayi paduka
kakang Prabu Sang Natèng Ngrum Burudangin
sakèthènge kang wetan


tuwan bukaa lamun kadugi
yèn wus mênga nuntên kèndêlana
apan ing ngriku arane
sayêkti nuntên mêtu
gya wong agung ngandika aris
yèn lawange wus mênga
tinggalên riningsun
yèn mêngsah tan purun mêdal
sawindua sayêktine sun antèni
Si Uktur Môndalika


sigra nêmbah Natèng Burudangin
bêkta bala mung sakêthi kuda
salêksa mung dipanggane
bandera myang lêlayu
umbul-umbul kang botên mawi
binêkta luhur kuda
bandera lêlayu
ngubêngi kutha Sorangan
wong jro kutha prajurite nêningali
nanging tan wontên mêdal


sawusira ngubêngi kithèki
kèndêl kori sakèthèng kewala
piyak sagung prajurite
kang wontên ngarsanipun
ngêtab gajah sri narapati
mêrpêki lawang kutha
sigra dènnya ngulur
amutêr palu rante mas
kinosèrkên ingayat sinabêt aglis
sumyur pating palêsat


kinosèrkên ing kanan lan kering
luluh rêbah bata lawang kutha
sirna lawan panggungane
- malumpat gajahipun
sri bupati pan sampun prapti
jroning larèn katingal
kang tunggu lumayu
prajurit para dipatya
angantosi asore mêngsah kang prapti
Prabu Tasangsulngalam


panyabête anganan angering
wontên dohe sapatiban panah
sirna tan nunggak batane
rata lan lêmahipun
kinoseran palu rantèki
nulya wangsul sang nata
lan sabalanipun
ing pakuwon amiyarsa
panyabête kang swara lir ruging wukir
rêbah sirnaning bata


kang atêngga palayune prapti
matur nêmbah marang ratunira
duk rumbu-rumbu gêrahe
sangêt kuwayonipun
duk prang lawan Sang Rustamaji
pukulun kori rêbah
lan banone gêmpur
wontên satiban pêmanah
luluhipun banone rata lan siti
pinalu ing rante mas


warti raja ing Ngrum Burudangin
ingkang rayi ing Sang Kakungingrat
kori kang amalu rante
tuhu lamun pinunjul
prakoswane Sri Burudangin
prawira môndraguna
inggih nuntên wangsul
pun Raja Tasangsulngalam
angandika lah padha pulihên maning
bupati ambêk taha


ingsun durung arsa mêtu jurit
mungsuh iku Si Surayèng Jagad
anake sêmono bote
mendah ta bapakipun
mila ingsun angati-ati
nulya sagung punggawa
mulih banon rubuh
miwah kori dinandanan
pandhe kawan atus ingkang 
- karya gapit
wêsi kabèh korinya


wus mangkana pêndhakipun enjing
Raja Salsal matur aturira
pukulun èstu kèndêle
korine ingkang rubuh
sapêmanah nganan lan ngering
pinalu ing rante mas
ing rayinta prabu
mangkya pinulih kewala
kintênipun sawêg apradandan pikir
pun Gajimôndalika


wau Wong Agung Surayèng Bumi
wruh sêmune ing sang putra Kelan
dene maksih bramatyane
cahya anglir sitèngsu
ingkang sorot kuning awilis
mangkya wilise sirna
kadya gêni murub
bêranang akatar-katar
samya eram kang mulat para nrêpati
ing nêbsu kang mangkana


tuhu putra pituruning Widi
angluwihi sagung para putra
ing cahya miwah wangune
manawi Nabi Yusup
ing sairib bisa ngiribi
pangeran ing Suwôngsa
sajagad pinunjul
baya Dèwi Kelaswara
tinurunan ing wahyu ingkang sêjati
dènnya putra mangkana


ingkang rama angandika aris
sutaningsun Ki Jaswadiputra
ing Kelan dandana age
lan sawadyanirèku
para ratu dhomas ywa kari
ipemu karo padha
lan sabalanipun
Burudangin lan Yujana
apadene iya Sang Natèng Sêrandil
kalawan putranira


Urmus Sêmakun kang dèn bêciki
upayanên Kya Patih Baktiyar
padha suprihên elinge
aja kongsi kêlantur 
-
awèt padha angrusak bumi
sadaya matur nêmbah
ngandika wong agung
hèh yayi ing Kalakodrat
pan Si Patih Kalkal gawakna ing margi
maring atmajanira


Kyana Patih Kalkal dèn prentahi
anggawaa patang kêthi wadya
nitih macan sadayane
ingkang tuduh dêlanggung
sigra nêmbah kang putra aglis
lan sagung para nata
ngabêkti kumrubut
sigra atêngara budhal
pan sapalih kapara kèh kang lumaris
lan kang têngga ing rama


para ratu putra sadayèki
amung bala ing wong Parangteja
ingkang kari kêkêtêbe
lawan Prabu Tamtanus
miwah Iskal Iskalan sami
Sri Sadat Kadarisman
wong Ngabêsi agung
lawan Marmadi kang wadya
kang kajawi para ratu Pangakik
lêlajêring barisan


prajurite akèh bêcik-bêcik
animbangi lan kang rayi Kelan
sami bala sadayane
mila tan wontên nyundhul
undha-usuk Hasim Katamsi
Rustamaji duk gêsang
kèh sêntananipun
nanging kèh etung kewala
nora kadi wong Kelan wong Parangakik
kabèh akèh prawira


sampun lêpas wau kang lumaris
ngiras bêbêdhag samarga-marga
akathah buron wanane
sami suka wadya gung
kèh warnane ingkang wanadri
Raja Unuk Marjaban
myarsa tuturipun
saking Kya Patih Baktiyar
yèn kêkirap putra Rab mangkya umijil
nênggih Pangeran 
- Kelan


patbêlas yuta bala prajurit
gègèr manahe Unuk Marjaban
ngoncati saking ênggone
mangkana kang winuwus
bala Kelan kang dèn prentahi
kang putra nuwun mêngsah
ing panggenanipun
Raja Sayid Ibni Ngumar
lan kang putra nênggih Sang Rajèng Betarti
tumut lawan kang rama


andon bêbêrêg suka kang dasih
ya ta sira Sang Unuk Marjaban
miyarsa ing pamisahe
Rajèng Kaos punika
sukan-sukan sawadyanèki
angupaya paekan
ngrakit kêmatipun
wontên punggawa satunggal
ingkang kinèn arupa turôngga wilis
biru pan kadi sima


nanging tutul-tutulipun wilis
kang pinindha pun askarduwijan
pan linuwih yèn agênge
prajurit kalih atus
lampah nilip sami miranti
tan ana kang katingal
akiwa arungkut
lawan bêkta jêmparingnya
sikêp satus ing pratingkah wus miranti
mangkat marang ing wana


lêpas ngadhang ing têngah wanadri
Rajèng Kaos kalawan kang putra
bêburu saprajurite
wus karsaning Hyang Agung
kapisahe sri narapati
turôngga gya ngatingal
munggèng ngarsanipun
kagyat Sayid Ibni Ngumar
gya sinandêr turôngga ika ngoncati
nênggih sangsaya têbah


saya cakut sira sri bupati
eman luputa ingkang turôngga
wus kasêngsêm ing nalane
misah lan balanipun
miwah putra datan 
- katolih
praptèng pirantinira
kèndêl kudanipun
Raja Sayid Ibnu Ngumar
têdhak saking turanggane marêpêki
saking pungkuring kuda


Uktur
sru têtanya sapa satriya sirèki
durung pantês aprang pupuh
anglawan ing yudaningong

sugal dènnya sumaur
lan datan kèndên pamêdhangipun
iya ingsun satriya Rab Atasaji
Prabu Rustamaji iku
ingkang pêputra maring ngong

patutane wak ingsun
ya putri adi ing Mêdhangpupus
iki putu Wong Agung Surayèng Bumi
Gajimôndalika Uktur
manthuk-manthuk muwus alon

aja prang lawan ingsun
maksih rare têmên sirèku
eyangira samêngko ana ing ngêndi
kang pantês aprang lan ingsun
Uktur dènnya muwus alon

babo mundura gupuh
pan ramanira lagi atatu
hèh gawanên mundur iya sun alimi
tan sun supriha ing lampus
rajaputra ngawe kang wong

prapta kang bêkta tandhu
lajêng binêkta wau sang prabu
Sri Bathara Nyakrawati Rustamaji
baris tinêtêgan mundur
kalihe sami makuwon

tangis umyang gumuruh
sagung ingkang para ratu-ratu
sapakuwon praptane samya anangis
sinarèkakên Sang Prabu
Rustamaji wus kalêson

ing wanci têngah dalu
seda kunduran saking prang pupuh
Raja Taltal amatah mantri tinuding
mring paman Urmus Sêmakun
dalu budhal kang kinongkon

miwah ingkang anusul
Pangeran Kelan barisanipun
Rajèng Kaos lan wayah Rajèng Betarti
sami mangkat dalu-dalu
sakathahe kang kinaot

ing marga tan winuwus
prapta kang marang Urmus Sêmakun
ingaturan ingkang putra anêmahi
prang lan Môndalika Uktur
gugup sang narendra karo

budhal sabudhalipun
atawan tangis sami kasusu
tan kawarna ing marga pakuwon prapti
sinundhang layone sunu
èstu layon sultan anom

gumuruh ingkang karuna
sagung pabarisan sami
anugêli buntut kuda
pratôndha sangêt prihatin
Raja Taltal tinuding
marang Sang Prabu Sêmakun
anaking Kalakodrat
sira mangkata pribadi
anusula Wong Agung Surayèng Jagad

mangkat sira Raja Taltal
samarga atawan tangis
lan prajurit nitih macan
tigang lêksa winitawis
tan mawi dharat siji
karya sadaya kang kantun
angruktèni tabêla
tan wus ramene kang tangis
mêngsah kèndêl Uktur Gajimôndalika

wadyane kabèh ngundhangan
aja na mêtu ajurit
apan lagi mungsuhira
gustine anandhang kanin
mangkana ingkang prapti
bupati ingkang anusul
marang Pangeran Kelan
pakuwone wus kapanggih
ingaturan kang raka sampun palastra

dènnya bêbêrêg anasar
mring kitha Sorangan nênggih
lajêng ginêcak prajanya
ratune miyos ing jurit
kang nama Raja Gaji
nênggih Môndalika Uktur
tukang amôngsajanma
Rustamaji rame jurit
sedanipun kunduran saking paprangan

duk miyarsa atêngara
budhal sawadyanirèki
dhomas para ratu ngarsa
balane kadya jaladri
Pangeran Kaelani
samarga-marga amanggung
udrasa sedanira
kang raka kunduran jurit
sabalane sami atawan karuna

Prabu Sayid Ibni Ngumar
lan putra Natèng Betarti
Sang Prabu Aris Munandar
gêgancangan sawadyèki
wau kang sampun prapti
kutha Môndalika Uktur
sira Pangeran Kelan
nitih kuda jonggiraji
kadya palwa antuk angin dhinayungan

ing dalu pukul sadasa
Jêng Pangeran Kaelani
sarêng lawan arinira
Rahadèn Hasim Katamsi
prapta lajêng ngrukêbi
layone kang raka prabu
Urmus Sêmakun samya
mire anganan angering
anjagani ingkang putra kalih pisan

adangu Pangeran Kelan
tan wungu dènnya nungkêmi
sagung ingkang para raja
atut samya munggèng wuri
atusan damar lilin
sawêntis-wêntis gêngipun
wau Pangeran Kelan
wungu ingkang paman kalih
Raja Urmus Sêmakun alon mangrêpa

anak mas aja dinawa
pupusên têkdiring Widi
raka para wus dilalah
mung samono yuswanèki
ngêndi ana wong jurit
amungsuhan ratu agung
nungkulkên para paman
lan nungkulkên para ari
ratu abot Uktur Gajimôndalika

wauJêng Pangeran Kelan
wungune dènnya nungkêmi
marang layone kang raka
netyane pucêt aputih
tinon asawang mayid
dupi wau dangu-dangu
netyane rêngu prapta
cinipta ingkang mêjahi
mring kang raka sri bupati ing Sorangan

Uktur Gajimôndalika
kaya agea pêpanggih
amalês sedaning raka
kumutug braja mukandik
kêjot padoning lathi
sumung jaja latu-latu
muka sawang dahana
yayah kadya anggêsêngi
mung saêjam gêmpure kutha Sorangan

kumêdut-kêdut kang asta
thukul ciptanirèng galih
wus katon kacakrabawa
ing cipta karsa nandangi
mring raja mungsuh aglis
Gajimôndalika Uktur
eram kang sami mulat
mring Pangeran Kaelani
cahya kadi dahana kang mulad-mulad

sirna sipating busana
sadayane amarnani
sampun koyup ingkang cahya
kadya ulade kang gêni
kêkês ingkang ningali
ing runtike rajasunu
durung anon miyarsa
sujanma ngisoring langit
prabawane duka kadi putra Kelan

ulade brajaning muka
sor ulade damar lilin
pantês tungguling nagara
sigra ingkang paman kalih
Urmus Sêmakun sami
marêpêki muwus arum
dhuh anggèr putraningwang
aja anarka sirèki
misesèng prang maring Uktur Môndalika

karana iki pakaryan
iya salahe pribadi
raka para kang amawa
ngalu prang sapa ngidèni
panjinge aprang sabil
apan tri prakaranipun
lilane putra garwa
wong tuwa kalawan gusti
lamun nora mangkono sabile batal

rinangkul Pangeran Kelan
marang ingkang paman kalih
aja kaya kakangira
kang wus luput praptèng pati
ya dimèn dèn lakoni
dhewe mring kakangirèku
pan iki karsanira
ingurus kalawan pikir
aja kongsi tumindak kalawan nistha

pan wus kocap ing carita
padha putra ing Mêdayin
Raja Sêmakun punika
wignya ing tyas agal alit
anglêr yèn darbe pikir
kataman ing agal lêmbut
yèn aprang têtêg gagah
prakoswa wantah ing jurit
têtêkone êndi iki ênya ika

wuwusên pangêlusira
mring kang putra Kaelani
lah nyawa dèn eling sira
padha putra Pusêr Bumi
gêgambèn amungkasi
ing prang prakoswa debya nung
tungguling para putra
wus katon labêtirèki
asêmbada warna pêkik tanpa sama

amindha yanghyanging jagad
lan alus ambêkirèki
wani asor barang tingkah
tyasira anrus mêmanis
amot apura yêkti
wani katon ing rahayu
nyawa arum kewala
kang uwis sira tindaki
isining rat siji tan ana kang nacad

barang kang tinitah dunya
sêmut rayap jangkrik gangsir
kêbo sapi bèbèk ayam
kabèh isine wanadri
lan isining jaladri
mèlumuji ing sirèku
muluk kalok ing jagad
mêngko karsanira kaki
têka nyimpang ing bêcik anêmpuh nistha

ambelani kadang tuwa
luput ing prang praptèng pati
anut tyas gambira nistha
anglêbur kramaning jurit
palikramèng narpati
kadangira kang wus lampus
yèn ingsun maksih ana
kinaryaa nunggal baris
patènana si paman iki kalihnya

yèn sira kudu amêksa
alila lunasên aglis
mendah kang nuduh maring wang
uripa amênggik-mênggik
bênêr kang nutuh sami
dene ana wonge dhawuk
wong anom kongsi nistha
nêmpuh kanisthaning jurit
gawe apa urip tuwa tuwa bôngka

kalairan rong prakara
cacadira ing ajurit
yèn sira andhinginana
malês amarwasèng jurit
kêkiwul amatèni
Gajimôndalika Uktur
jêr maksih duwe kadang
putra pra ratu prajurit
kang ngalangi anyandhêt bramatyanira

Jayusman Samsumirijal
anak Prabu Parangakik
lan anak Prabu Karsinah
Ruslani Danurusamsi
yèku pantês kang dhingin
padha anêkakna nêpsu
iya sabab kang tuwa
barang gawe wajib dhingin
yèn pakone kang tuwa kang nom tumandang

wau kalane miyarsa
Jêng Pangeran Kaelani
mring ngandikane kang paman
Prabu Sêmakun tur pati
aja magut ing jurit
Gajimôndalika Uktur
nyandhêt bramatyanira
têmah karuna tan sipi
wus karuna ki putra lajêng kantaka

sinundhang marang kang paman
sarirane kadi wêsi
dinumuk atos sadaya
keran-keron kang para ji
dadya atêmah tangis
sagunge kang para ratu
satriya myang punggawa
susah kabèh kang prajurit
ya ta kunêng gêntya malih winurcita

lampahira Raja Taltal
bala pinarênca sami
anjagani marga-marga
bok ana simpangan malih
manawa dèn margani
ing tindakira wong agung
amung satus binêkta
nurut marga kang sawiji
pan wong agung lampahe tan mawi bala

amarêngi lampahira
Sang Raja Taltal pribadi
anèng ing bêbulak têbah
ningali bala lumaris
karêmpêlira kêdhik
kèndêl sayêkti kadulu
têdhak saking wahana
dupi cêlak malayoni
anungkêmi wong agung maksih nèng kuda

umatur sarwi karuna
pukulun tiwas kang dasih
rumêksa ing putra tuwan
Sang Aprabu Rustamaji
tan kenging dèn aturi
awit saking ambêburu
sapraptanipun wana
wun têbih kawan dasa ri
pan anyilib mring kang paman kalih pisan

andangu kutha Sorangan
dènnya katêlanjur prapti
paminggir kutha Sorangan
lajêng kêdah magut jurit
lawan kang darbe nêgri
Gajimôndalika Uktur
tan kenging ingaturan
angantosana kang rayi
Pangran Kelan gène bêburu kapisah

miwah paman kalih pisan
Urmus Sêmakun tan kêni
nganutakên ing saparan
sami kinèn têngga baris
mung sayuta wadyèki
mung salawe para ratu
amba ingkang kabêkta
kalayan wadya sakêthi
têmpuhing prang ratune sakawan pêjah

nuntên gusti ngawaki prang
tan kenging dèn tanggulangi
rame têmpuhing ayuda
adangu anandhang kanin
tiba gumuling siti
Gajimôndalika Uktur
ingangkat datan kangkat
puring prang kasaput ratri
praptèng kuwu kunduran gusti palastra

rubung sagung para nata
Prabu Lamdahur anjawil
hèh yayi ing Kalakodrat
wong agung sira jagani
dèn padha ngati-ati
apan adate wong agung
langkung trisna mring putra
ingsun nèng têngên turanggi
ya ta wau wong agung duk amiyarsa

mring ature Raja Taltal
sumaput tan tolih dhiri
kawratan trisna mring putra
ngadêg saluhur turanggi
aniba anèng siti
wau sêdyane wong agung
nanging prayitnanira
Raja Salsal kang nadhahi
pan kumabruk lajêng binopong kewala

prakosa Sang Raja Salsal
tan osik dènnya nadhahi
tibane saking turôngga
tumanduk para narpati
prasamya anangisi
gumrumung nungkêmi suku
kêkambiling turôngga
linemekan sinjang putih
sinarèkkên wong agung dènnya kantaka

wus dangu panglilirira
wontên duta prapta malih
saking kang rayi Gumiwang
Prabu Sêmakun kang nuding
pun Raja Bulêndarin
wongagung lagya pêpungun
matur sarwi manêmbah
kawula atur upèksi
rayi tuwan Prabu Sêmakun kawratan

rumêksa ing putra tuwan
Jêng Pangeran Kaelani
runtik kêdah magut ing prang
kang paman kalih ngambêngi
amalês pati maring
Gajimôndalika Uktur
yèn suwawi nuntêna
inggale paduka prapti
pamêksane katèmpêr sarêng ambêngan

wong agung sarêng miyarsa
ture dutane kang rayi
Raja Sêmakun Gumiwang
sira Raja Bulêndarin
yèn kang putra mrih jurit
lan Sri Môndalika Uktur
kiwul magut ayuda
krodhane sêdya nêkani
ginondhelan mring kang paman kalih pisan

sigra anitih turôngga
askardèwi cinamêthi
adheyan lampahing kuda
gugup kang para narpati
kang ngamping kanan kering
Sri Salsal lawan Lamdahur
kêkalih kadi patah
tan pisah ing kanan kering
kang jinaga bok èngêt putra kantaka

adat niba saking kuda
punika dèn kuwatiri
dadya sagung para nata
turanggane animbangi
adheyan sadayèki
ngayap kanan kering pungkur
lêpas ing lampahira
Raja Taltal Bulêndarin
anèng ngarsa pangirid atêdah marga

lamat-lamat katingalan
saking doh wadya Rab sami
katon ingkang angon jaran
dangu dènira ningali
sadaya kang turanggi
têtugêlan buntutipun
tôndha prihatin dahat
barisewong Pusêr Bumi
duk tumingal Kalana Surayèng Jagad

aniba saking turôngga
Raja Salsal anadhahi
nulya sagung para nata
sadaya sami nulungi
Raja Salsal gagahi
amangku kantakanipun
lawan Sang Prabu Selan
amêngkul sukunirèki
mustakane kang mangku Sang Raja Salsal

malih ingkang kawuwusa
Sang Aprabu Parangakik
lawan Sang Prabu Karsinah
katiga Irman Mêdayin
sadaya ingkang maksih
anèng Kalakodrat tugur
sarêng wau miyarsa
budhal sri narendra katri
pan sadaya budhal saking Kalakodrat

ginêlak lampahing bala
ing marga datan winarni
dalêdêg balane prapta
ing barise Rustamaji
kuthanira narpati
Gajimôndalika Uktur
tumamèng pasanggrahan
piyak sagunge para ji
sami jêtung praptane ratu têtiga

sampun wontên ing bandhusa
layonira Rustamaji
sang aprabu ing Karsinah
tuwin Prabu Parangakik
katri Natèng Mêdayin
sami nênggak waspa minggu
dangu tan bisa ngucap
sèwu susah sèwu sêdhih
sami tan wrin darunanipun ing aprang

dènnya nêmahi palastra
ingkang rayi Rustamaji
pangungune kayaparan
dhêlêg-dhêlêg langkung sêdhih
dangu madêk kang runtik
brajaning muka kumutug
kadya age marwasa
ratu ingkang amatèni
sira Raja Uktur Gajimôndalika

ing ambêngan ingkang pamanRaja Sêmakun miranti
mring kang putra kalih pisan
ing Karsinah Pangakik
dènnya bramatya aris
kèndêl prasami tumungkul
obah gègèr ing jaba
Wong Agung Surayèng Bumi
praptanira pinucung kang para putra

sarêng rawuh têdhak sagung para sunu
nêmbah nguswa pada
wau ingkang rayi kalih
Raja Urmus Sêmakun katiga Irman

nguswa suku anangis Prabu Sêmakun
wong agung sêksana
nungkuli bandhusanèki
sarwi jêtung angungun anênggak waspa

tangisipun Darundiya sênggrak-sênggruk
wong agung umiyat
mring kang putra Kaelani
mukanira ambêrbabak ngêmu duka

netranipun lir mêtu gêni kumutug
eram kang tumingal
dene dèrèng kêna lilih
bramatyane Pangeran Amiratmaja

aris sampun sadaya sami pinupus
wong agung ngandika
saosa Darundiya glis
kang ngatêrna kunarpane sutanira

patang atus anggawaa bala ratu
sira nuwanana
yayi prabu ing Mêdayin
tur sandika miwah Prabu Darundiya

gya wong agung ngandika mring para ratu
padha èstrènana
kabèh kang para narpati
wayah ingsun Si Atasaji madêga

ratu agung binathara mahaprabu
anggêntèni rama
Nyakrawati Atasaji
para ratu sami ngèstrèni sadaya

wus misuwur Atasaji madêg prabu
wau kawarnaa
kang tinuduh têngga baris
angêpunga kutha Gajimôndalika

kalih èwu kang pinatah para ratu
senapatinira
Sang Natèng Ngrum Burudangin
kinanthenan ratu moncol Kewusnendar

ingkang agung balanira para ratu
aja mêtu ing prang
yèn mungsuh nora mêtoni
ya Si Raja Uktur Gamôndalika

sawusipun mêmatah budhal wong agung
kêrik para putra
ngiring layon Rustamaji
badhe kèndêl ing nagari Kalakodrat

ingkang banjur marang Kuparman angubur
sira Prabu Irman
Mêdayin lan Natèng Bangid
awatara wontên bala pitung yuta

ingkang agung Kalakodrat kèndêlipun
rinakit layonnya
adate ratu prajurit
palangkane tinumpakakên bandhusa

apan sagung daludag lan umbul-umbul
sêsêbaran dinar
yèn kala lumakyèng margi
sadinane pêsthi patang èwu dinar

uncalipun kumbala pan sinjang ciyut
sabaranging sinjang
sutra kalawan cawêni
patang puluh kodhi têlase sadina

songsongipun ing layon sadaya satus
nèng nginggil palôngka
panakawan alit-alit
punika kang sami nyêbarakên dinar

tan winuwus Kalakodrat sampun rawuh
layon winiwaha
ing puji kalawan dikir
panuwune urmate Sang Raja Salsal

kaum-kaum alêksa dalu gumuruh
mangkana sawusnya
jangkêp kawan dasa ari
binudhalkên marang nagari Kuparman

labêtipun layon ing panyèlèhipun
anèng Kalakodrat
kinarya astana adi
pagêr bumi korine tinundha sapta

cinacungkup cinapuri lapis pitu
bupati sakawan
salamine juru kunci
langkung asri rinarêngga kang astana

kang winuwus wau layon lampahipun
kang marang Kuparman
ing marga datan winarni
mèh praptane anèng nagari Kuparman

wus gumuruh praptane layon gumuruh
Radèn Warindiya
gègèr otêr sanagara
sêntanane saking ibu sakin rama

kadya guntur tangise wong sapraja gung
kang amatah-matah
sagunge para nrêpati
Rêtna Dèwi Marpinjun agung kantaka

ingkang ibu Juru Jinêm agung nayut
babo amupusa
elinga titahing Widi
pan putumu iku bae tingalana

dadi liru ing cupête ramanipun
madêg binathara
Nyakrawati Atasaji
wis mupusa Si Rustamaji dilalah

mati saru nungkulkên wong tuwanipun
pamanane padha
kadange ora udani
kang pinagut ratu datanpa sasama

ratu wudhu Gajimôndalika Uktur
Sang Putri Karsinah
Parangakik Burudangin
ngêlus-êlus Marpinjun sungkawanira

lurung-lurungwarata panjêranipun
tunggul lan daludag
bandera sadaya putih
kayon-kayon agodhong cawêni kasa

pan malêdug Kuparman ing môngsa iku
wadya jro nagara
sadaya anganggo putih
anglabuhi ingkang lagya dhandhanggula

tundha-tundha ingkang mêthuk sami
awit lêlakon ing patang dina
wong Kuparman pamêthuke
wau ta praptanipun
kadya robe ingkang jaladri
kang prapta kang amapag
tan aliyanipun
busana putih sadaya
Raja Irman Mêdayin ingkang rumiyin
layone wurinira

wuri layon sang nata ing Bangit
lawan patang atus kang pra raja
kabèh putih busanane
adikir kadya guntur
awor lawan sambate tangis
cinrita kalih wulan
munggèng ing wêwangun
praptane kèndêl pinêrnah
têlasira kang wadya sami ngurmati
wusnya lajêng pinêtak

kilèn kitha wangun Arlisarwil
tinuguran wusnya tigang wulan
kubure tinugur mangke
amung wau kang kantun
juru kunci ratu kêkalih
balane patang lêksa
pacak karya dhukuh
pan sarya ngapit nagara
gêmahira ing astana Arlisarwil
mangkana Raja Irman

anguruni bupati satunggil
tumut têngga astanane putra
rong lêksa saprajurite
apacak wisma sampun
nyai agêng sang pramèswari
badhene wus kinarya
yèn seda ing ngriku
anunggil kalawan wayah
ora tunggil lan natèng raka Mêdayin
kêdah seda Kuparman

sinarèkêna ing Arlisarwil
wus mangkana ingkang winurcita
Atasaji karatone
samêktane kaprabun
binathara anyakrawati
Narpati Darundiya
kang among ing kewuh
kang eyang Sang Raja Irman
ingaturan kundura anèng Mêdayin
nêntrêmêna kang wadya

angolaha enake wong cilik
Raja Irman tan suwalèng karsa
sing parentah ing wayahe
kunêng malih cinatur
pan Wong Agung Surayèng Bumi
kang anèng Kalakodrat
sawadya mangun kung
para ratu para putra
datan uwuh prihatin bala lan gusti
wau Sang Raja Salsal

andhatêngkên sabên-sabên ari
salin-salin warnaning kasukan
amrih lipuring gustine
acangkrama dêdulu
patilasan ing nguni-uni
duk akarya baita
ing nguni Nabi Nuh
mah kinêlêm jamanira
wontên pawon kang tilas mêtokkên angin
topan kalawan toya

tunggakipun kajêng iku maksih
kang kinarya Jêng Nabi Nuh palwa
sawulan mubêng tunggake
wong agung sare ngriku
tirakatan kawan dasa ri
lawan bêbalungira
sirahipun unuk
lawan bêbalunge asta
bêbalunge pukang wontên nagri Mêsir
amung pukang satunggal

untonipun apan sami maksih
anèng ing gunung ing Kalakodrat
untu êbam siji bae
dèn goni baris agung
patang lêksa pondhokannèki
prandene nora sêsak
milane wong ngriku
saurute pan prakoswa
lamun agêng anglabêt namanirèki
ngangge unuk sadaya

iya dene pangalape sami
sami putra Nabi Nuh sadaya
unuk kang kuwasa dhewe
apan luwih gêngipun
ora kêlêm padha tumuli
nadyan namaning Salsal
iya nganggo unuk
gih Sang Prabu Unuk Salsal
ing Sorangan Unuk Môndalika ugi
Uktur jêjulukira

ratu ingkang agêng kratonnèki
yêkti nganggo unuk nadyan Rokam
Sang Raja Unuk Gulangge
ana urut ing ngriku
nama ngangge unuk wus luwih
dene Unuk Marjaban
nadyan padha mantu
nadyan sang prabu ing Rokam
luhur dhewe sang ratu ing Ngambarkawit
Raja Unuk Marjaban

lawan wontên mantonipun malih
kang tan nganggo unuk namanira
mantune Unuk Gulangge
Nglimaya Ratu Agung
namanira Wuskahar nênggih
yèku Rajèng Nglimaya
lan malih kang mantu
Raja Prutgurgan punika
apêparab sira Sang Raja Gasiki
sami ratu prakoswa

nanging botên luhur duryadnèki
wontên malih kang kamantu marang
Sang Raja Unuk Gulangge
ing Burtun prajanipun
pêparabing Raja Ungkadi
para mantu sakawan
ingkang ngangge unuk
pan amung Unuk Marjaban
dene trahe Ratu Agung Ngambarkawit
mung satunggal kang nama

ya ta wau Sang Surayèng Bumi
tuwuk cangkrama tuwuk kirakat
nèng Kalakodrat lamine
ginubêl para sunu
ingkang sami kêdah ajurit
lan Unuk Gajimônda-
lika Uktur Prabu
ingkang putra tuwin wayah
lan sagunge ingkang para ratu sami
tan wontên sinung aprang

nênggih lawan Raja Uktur Gaji-
môndalika sakalangkung awrat
dudu manungsa yêktine
pan para ratu-ratu
gih gêgêdhêgira sabumi
wong agung wus sanega
lan sawadyanipun
anèng nagri Kalakodrat
Unuk Salsal Taltal bêbarêpi baris
cucuk Sang Raja Calcal

wontên duta kapêthuk ing margi
Natèng Êrum Brudangin tur wikan
Natèng Yujana dutane
atur uninga lamun
ingkang sami atêngga baris
angêpang kithanira
Môndalika Uktur
lami tan mijil ing aprang
sami nuwun parentah narendra kalih
punapa ginêcaka

ponang duta iku pan winêling
yayi karo ngantia maring wang
aja mungsuh ratu kuwe
jajahannya pukuluh
lêbar sami dipun gêcêki
kang sami môngsa janma
môncaprajanipun
amung pun Unuk Marjaban
lan Baktiyar punika kang sami mijil
saking lêbêting kitha

kang kinarya sêmanging ajurit
anging datan tanggên ênggènira
ngêlômpra wana barise
sagung bupatinipun
ing Sorangan môncanagari
ngumpul Unuk Marjaban
dènnya baris tugur
pinukul prang apan oncat
wontên kawan yuta Natèng Ngambarkawit
lawan Patih Baktiyar

amit nêmbah duta Burudangin
gêgancangan tan kawarnèng marga
wus prapta pabarisane
tundhuk lan gustinipun
Sang Natèng Ngrum ing Burudangin
raka paduka prapta
lan sawadyanipun
tuwin para rajaputra
sigra dandan Sang Natèng Ngrum Burudangin
lan Sri Natèng Yujana

samya mêthuk wong agung kang prapti
wus apanggih lan Sang Kakungingrat
katur ing sapawartine
yèn Môndalika Uktur
lami datan miyosi jurit
wong agung masanggrahan
lawan para ratu
ing dalu sami drawina
abujana karamèn sagung para ji
miwah kang para putra

pan sadalu kawuwusa enjing
sira Prabu Sri Tasangsulngalam
lan Kewusnendar ature
yèn suwawi pukulun
nuntên gêcak kitha puniki
dimèn amijil aprang
Môndalika Uktur
wong agung alon ngandika
iku durung yayi prabu karsa mami
sasukane kewala

nêmbah matur Natèng Burudangin
dasih paduka kang para nata
dêstun kêdah pranga age
lan Môndalika Uktur
botên ketang tumpês ing jurit
gusti badan amba
inggih darmi matur
wong agung malih ngandika
yèn mêngkono yayi PrabuBurudangin
anggawea pratôndha

nanging ana kadrêng akon mijil
lamun sira anggawe pratôndha
yèn ora mêtu dimèkne
aja maksa sirèku
yayi Salsal paran sirèki
nêmbah Sang Raja Salsal
inggih ta pukulun
alêrês rayi paduka
kakang Prabu Sang Natèng Ngrum Burudangin
sakèthènge kang wetan

tuwan bukaa lamun kadugi
yèn wus mênga nuntên kèndêlana
apan ing ngriku arane
sayêkti nuntên mêtu
gya wong agung ngandika aris
yèn lawange wus mênga
tinggalên riningsun
yèn mêngsah tan purun mêdal
sawindua sayêktine sun antèni
Si Uktur Môndalika

sigra nêmbah Natèng Burudangin
bêkta bala mung sakêthi kuda
salêksa mung dipanggane
bandera myang lêlayu
umbul-umbul kang botên mawi
binêkta luhur kuda
bandera lêlayu
ngubêngi kutha Sorangan
wong jro kutha prajurite nêningali
nanging tan wontên mêdal

sawusira ngubêngi kithèki
kèndêl kori sakèthèng kewala
piyak sagung prajurite
kang wontên ngarsanipun
ngêtab gajah sri narapati
mêrpêki lawang kutha
sigra dènnya ngulur
amutêr palu rante mas
kinosèrkên ingayat sinabêt aglis
sumyur pating palêsat

kinosèrkên ing kanan lan kering
luluh rêbah bata lawang kutha
sirna lawan panggunganemalumpat gajahipun
sri bupati pan sampun prapti
jroning larèn katingal
kang tunggu lumayu
prajurit para dipatya
angantosi asore mêngsah kang prapti
Prabu Tasangsulngalam

panyabête anganan angering
wontên dohe sapatiban panah
sirna tan nunggak batane
rata lan lêmahipun
kinoseran palu rantèki
nulya wangsul sang nata
lan sabalanipun
ing pakuwon amiyarsa
panyabête kang swara lir ruging wukir
rêbah sirnaning bata

kang atêngga palayune prapti
matur nêmbah marang ratunira
duk rumbu-rumbu gêrahe
sangêt kuwayonipun
duk prang lawan Sang Rustamaji
pukulun kori rêbah
lan banone gêmpur
wontên satiban pêmanah
luluhipun banone rata lan siti
pinalu ing rante mas

warti raja ing Ngrum Burudangin
ingkang rayi ing Sang Kakungingrat
kori kang amalu rante
tuhu lamun pinunjul
prakoswane Sri Burudangin
prawira môndraguna
inggih nuntên wangsul
pun Raja Tasangsulngalam
angandika lah padha pulihên maning
bupati ambêk taha

ingsun durung arsa mêtu jurit
mungsuh iku Si Surayèng Jagad
anake sêmono bote
mendah ta bapakipun
mila ingsun angati-ati
nulya sagung punggawa
mulih banon rubuh
miwah kori dinandanan
pandhe kawan atus ingkang karya gapit
wêsi kabèh korinya

wus mangkana pêndhakipun enjing
Raja Salsal matur aturira
pukulun èstu kèndêle
korine ingkang rubuh
sapêmanah nganan lan ngering
pinalu ing rante mas
ing rayinta prabu
mangkya pinulih kewala
kintênipun sawêg apradandan pikir
pun Gajimôndalika

wau Wong Agung Surayèng Bumi
wruh sêmune ing sang putra Kelan
dene maksih bramatyane
cahya anglir sitèngsu
ingkang sorot kuning awilis
mangkya wilise sirna
kadya gêni murub
bêranang akatar-katar
samya eram kang mulat para nrêpati
ing nêbsu kang mangkana

tuhu putra pituruning Widi
angluwihi sagung para putra
ing cahya miwah wangune
manawi Nabi Yusup
ing sairib bisa ngiribi
pangeran ing Suwôngsa
sajagad pinunjul
baya Dèwi Kelaswara
tinurunan ing wahyu ingkang sêjati
dènnya putra mangkana

ingkang rama angandika aris
sutaningsun Ki Jaswadiputra
ing Kelan dandana age
lan sawadyanirèku
para ratu dhomas ywa kari
ipemu karo padha
lan sabalanipun
Burudangin lan Yujana
apadene iya Sang Natèng Sêrandil
kalawan putranira

Urmus Sêmakun kang dèn bêciki
upayanên Kya Patih Baktiyar
padha suprihên elinge
aja kongsi kêlantur
awèt padha angrusak bumi
sadaya matur nêmbah
ngandika wong agung
hèh yayi ing Kalakodrat
pan Si Patih Kalkal gawakna ing margi
maring atmajanira

Kyana Patih Kalkal dèn prentahi
anggawaa patang kêthi wadya
nitih macan sadayane
ingkang tuduh dêlanggung
sigra nêmbah kang putra aglis
lan sagung para nata
ngabêkti kumrubut
sigra atêngara budhal
pan sapalih kapara kèh kang lumaris
lan kang têngga ing rama

para ratu putra sadayèki
amung bala ing wong Parangteja
ingkang kari kêkêtêbe
lawan Prabu Tamtanus
miwah Iskal Iskalan sami
Sri Sadat Kadarisman
wong Ngabêsi agung
lawan Marmadi kang wadya
kang kajawi para ratu Pangakik
lêlajêring barisan

prajurite akèh bêcik-bêcik
animbangi lan kang rayi Kelan
sami bala sadayane
mila tan wontên nyundhul
undha-usuk Hasim Katamsi
Rustamaji duk gêsang
kèh sêntananipun
nanging kèh etung kewala
nora kadi wong Kelan wong Parangakik
kabèh akèh prawira

sampun lêpas wau kang lumaris
ngiras bêbêdhag samarga-marga
akathah buron wanane
sami suka wadya gung
kèh warnane ingkang wanadri
Raja Unuk Marjaban
myarsa tuturipun
saking Kya Patih Baktiyar
yèn kêkirap putra Rab mangkya umijil
nênggih Pangeran Kelan

patbêlas yuta bala prajurit
gègèr manahe Unuk Marjaban
ngoncati saking ênggone
mangkana kang winuwus
bala Kelan kang dèn prentahi
kang putra nuwun mêngsah
ing panggenanipun
Raja Sayid Ibni Ngumar
lan kang putra nênggih Sang Rajèng Betarti
tumut lawan kang rama

andon bêbêrêg suka kang dasih
ya ta sira Sang Unuk Marjaban
miyarsa ing pamisahe
Rajèng Kaos punika
sukan-sukan sawadyanèki
angupaya paekan
ngrakit kêmatipun
wontên punggawa satunggal
ingkang kinèn arupa turôngga wilis
biru pan kadi sima

nanging tutul-tutulipun wilis
kang pinindha pun askarduwijan
pan linuwih yèn agênge
prajurit kalih atus
lampah nilip sami miranti
tan ana kang katingal
akiwa arungkut
lawan bêkta jêmparingnya
sikêp satus ing pratingkah wus miranti
mangkat marang ing wana

lêpas ngadhang ing têngah wanadri
Rajèng Kaos kalawan kang putra
bêburu saprajurite
wus karsaning Hyang Agung
kapisahe sri narapati
turôngga gya ngatingal
munggèng ngarsanipun
kagyat Sayid Ibni Ngumar
gya sinandêr turôngga ika ngoncati
nênggih sangsaya têbah

saya cakut sira sri bupati
eman luputa ingkang turôngga
wus kasêngsêm ing nalane
misah lan balanipun
miwah putra datan katolih
praptèng pirantinira
kèndêl kudanipun
Raja Sayid Ibnu Ngumar
têdhak saking turanggane marêpêki
saking pungkuring kuda

