wong agung tigawus prapta
ing ngajêngan mungging ngarsa sang aji
sawadyanira wus rawuh
samya marêk jêng sultan
sampun katur boyongan marang sang prabu
kalangkung suka jêng sultan
anganam dhatêng sang rayi

Dipati Pathi ginanjar
dèn pêpantês ingagêm mring kang rayi
kancana arsa wus sinung
tuwin wadya Mataram
wus ginanjar warata wadya sadarum
sigra wau kangjêng sultan
kondur ngadhaton sang aji

datan kawarna laminya
kangjêng sultan enjing miyos tinangkil
pêpak wadyabalanipun
tuwin para santana
Nyi Tumênggung Singaranu munggèng ngayun
Ki Dipati Martalaya
tan têbih munggeng ngarsa ji

kangjêng sultan lon ngandika
lah ta kakang Martalaya dèn aglis
sira sun tuduh anglurug
marang nagri bang wetan
Pasuruan sira bêdhaha rumuhun
sakèhe para bupatya
kabèh milua ywa kèri

yèn wis prapta Pasuruan
ya sakèhe sêntananingsun sami
mondhoka sawadyanipun
sakidule ing kitha
kakang Martalaya amondhoka iku
sakidul wetaning kutha
lan wong Pajang ja na têbih

Si Tumênggung Alap-alap
lan Ngabèi Tawangan iku sami
sabature aywa kantun
mondhoka loring kutha
lamun sira têka Pasuruan besuk
ajagan dina Jumungah
gonira angantêp jurit

lah ta sira budhalêna
Adipati Martalaya wotsari
pra santana amit sampun
sadayasigra budhal
wong Mataram mangkat saking alun-alun
amondhok jawining kitha
nganti pêpake wadya lit

anulya budhal sadaya
Adipati Pajang sampun cumawis
gêgamanira ngêndhanu
sigra mangkat sadaya
wus lumampah kocapa wau sang prabu
pinarak nèng kamandhungan
Jasupônta dèn timbali

sapraptanira ngajêngan
kangjêng sultan sigra ngandika aris
Jayasupônta sun utus
sumusula mangetan
iya sira dadia paningal ingsun
jênêngana wong Mataram
kang ala lawan kang bêcik

aja sira mèlu aprang
tingalana solahe wong Matawis
yèn aprang katara iku
kang bêcik lan kang ala
yèn wis bêdhah Pasuruan glisa mundur
lawan sira rêrangkaha
jurang palwa dèn abêcik

sakathahe wong Mataram
aywa awèh liwat jabaning baris
dene yèn ana kang purun
anarajang mring sira
nora têmên wong mau ngawula mring sun
anuli sira muliha
mring Mataram dipun aglis

lah uwis sira mangkata
Jasupônta sigra dènnya wotsari
budhal sagêgamanipun
anusul mring bang wetan
tan kawarna ing marga datan winuwus
gêgaman wetan ing Pajang
Jasupônta wus kapanggih

lan Dipati Martalaya
Jasupônta pan sampun amangsidi
tandya umangkat sadarum
gêgaman sampun budhal
saking Sala mangetan ing lampahipun
sakèh desa kang kamargan
rusak tanêm tuwuh kitri

datan kawarna ing marga
sampun prapta Pasuruan nagari
gègèr wong desa malêdug
sami angungsi kitha
sakathahe wong Pasuruan puniku
Nyi Tumênggung Kapulungan
abaris sajro nagari

barise samya balabar
wong Mataram samya ngêpung nagari
mondhok êlor lawan kidul
sakidule ing kitha
tinuguran namung ingkang kilèn suwung
iku nora tinuguran
dene wong agung Matawis

Ki Tumênggung Kapulungan
atêtêgar sarwi ngidêri baris
asru dènira amuwus
sira wong Pasuruan
sesuk esuk sira sun ajak umagut
mêtoni ing pabarisan
sira ingsun ajak mati

sampuning dalu samana
dintênipun malêm Jumungah Lêgi
yèn angucapa ing kalbu
Tumênggung Kapulungan
kaya ngapa yèn ingsun apranga besuk
kalawan wadya Mataram
môngsa ngudhilana sami

yèn wong Mataram anôngga
padha kèhe ingsun datan ngudhili
duk Pasiwalan rumuhun
ing mêngko pan sapala
suprandene binuru kapêntut-pêntut
nora kêna ginagampang
pan ingsun kêpesing-pesing

mêngko maning yèn mênanga
mapan ingsun mêngko kèri prajurit
wong Mataram baris agung
angur ingsun oncata
yèn tan yitna pasthi cêndhak umur ingsun
lah bojo padha dandana
payo lunga têngah wêngi

Ki Tumênggung Kapulungan
amung warah wadyane dèn apusi
wong Pasuruan sadarum
sirapadha dandana
payo mangsah amêtoni têngah dalu
ngamuk baris wong Mataram
kacèk sira wong sathithik

wong Mataram yêkti kathah
lamun sira narajanga ing latri
pasthi yèn sira kêcakup
mungsuhira awêndran
wong Mataram payo ta ingamuk dalu
pasthi yèn kagus sadaya
dadya rusak wong Matawis

têka tinonton kewala
sinurakan saking lor kidul pêsthi
wong Mataram samya bingung
anuli tinarajang
tinumbakan kèh mati kang gêsang mlayu
angrasa yèn tan kuwawa
marang sira takut sami

prajurit sigra adandan
amituhu saparentahing Gusti
ki tumênggung sampun mundur
busana sarwi nabda
lah ta bojo apa wis dandan sadarum
payo ta anuli budhal
gêgendhonga dipun aglis

lan sangua sêga wadhang
aja kèri lombok uyah lan trasi
sêga aking aja kantun
sun jaluk sagembolan
bokmanawa apisah anèng dêlanggung
iya sak wis angandhuta
nora sumêlang ing ati

Ki Tumênggung Kapulungan
sigra dandan kuda wus dèn kambili
wajik kang aran pun daru
cêmêng ulêsing kuda
rabènira sinaosan kuda sampun
sigra sami anênunggang
ki tumênggung sigra mijil

sarwi anêmbang têngara
surak rame hèh batur ja na kèri
lamun kèri ingsun ukum
wadya prasamya mangkat
wus prayitna sêdyanira ayun ngamuk
wong Mataram amiyarsa
yèn wong kutha amêtoni

wong Mataram sigra dandan
kudanira pan sampun dèn kambili
wong Pasuruan wus mêtu
anyana lamun pêrang
Ki Tumênggung Kapulungan sarêng dulu
lumayu ngulon parannya
Surabaya kang dèn ungsi

wong Pasuruan duk miyat
yèn gustine palayune anggêndring
amangulon paranipun
kalawan garwanira
pan sadaya wong Pasuruan mêmisuh
lah gusti kêna ing sibat
gene ingsun dèn apusi

wong Pasuruan sadaya
sami wangsul angrêbat anak rabi
wadya Mataram andulu
anulya tinurutan
pan kêcandhak sajabaning kuthanipun
apan sami tinumbakan
wong Pasuruan kèh mati

kang katungkêp lawang kitha
duk samana dalu wuwusên enjing
wong Mataram ngrampit sampun
sami angrangsang kutha
amarêngi Jumungah ing dinanipun
bêdhah kitha Pasuruan
gumuruh swaraning tangis

wus malêbu wong Mataram
ing jro kitha rêbut jarahan sami
prasamya binakta mêtu
kutha sampun ingobar
pawèstrine pan sama binoyong sampun
mring sagung wadya Mataram
Kapulungan dèn tututi

ing Bandhung gènnya kêcandhak
Ki Tumênggung Kapulungan ningali
yèn wong Mataram amburu
kudanira kinêtap
pan kajêblos anênggih kapale rubuh
Ki Kapulungan malumpat
sêga garing kocar-kacir

lumayu akêkapalan
semahira kang tumut mung satunggil
kabèh kèri wismanipun
nênggih sampun katawan
kudanira anêgih sampun rinêbut
Kapulungan wus dèn bêdhag
lumayu aniba tangi

nusup anèng gêlagahan
sêsambate astafirlah sun mati
iya rabil ngalaminu
têka ngêlèh rêp mangan
apa isih sêga aking ingsun mau
dhuh dene nora kayaa
sêga aking kocar-kacir

jaran ilang tuwin somah
sêga aking de nora ana kari
adhuh apa kang sun mut-mut
nganiaya ta sira
ngudubilah pamburune wong Matarum
tan lêga yèn sun tan kêna
pan nora idhêp sun pyayi

wong Mataram pan kelangan
samya bali mung bojone kang kèri
binakta lan jaranipun
wus prapta pamondhokan
sampun katur wau mring bupatinipun
prasami andum jarahan
sakèhing para bupati

sira Arya Jasupônta
sampun bubar nglampahi ingkang wêling
ing karsa ingkang sinuhun
prapta ing Jurangpalwa
arêrangkah anèng ing jurangparau
wong Mataram sampun bubar
sakèh wong liwat tan kêni

sakèhing para bupatya
kang angiringakên boyongan sami
sampun ingaturan wêruh
yèn Arya Jasupônta
lamun tugur nênggih anèng jurangprau
gêgaman tan sinung liwat
awagugên pra bupati

Ki Dipati Martalaya
aris mojar kadipundi puniki
Jasupônta karsanipun
têka nèng Jurangpalwa
wong Mataram sadaya tan wèh lumaku
Pangran Dipati Purbaya
anênggih ngandika aris

têka ewuh karsaningwang
yèn ana karsa dalêm mring mami
iya matêdhani bantu
tumêka Pasuruan
sayêktine angsung surat marang ingsun
Dipati Mandura mojar
apa karêpe puniki

têka ngadhangi ing dalan
yêkti nêkakakên jaman tan bêcik
lah aja kakehan padu
gih nêdha tinarajang
Jêng Pangeran Purbaya ngandika arum
lah ta kakang ing Mandura
mangke manira tuturi

yèn Ki Arya Jasupônta
boya wani yèn karsane pribadi
ing mangke pandugèningsun
karsane kangjêng sultan
Jasupônta atugur nèng Jurangprau
angadhangi wong Mataram
kaya pa gènira wani

tuduh Jêng Sultan Mataram
pan atugur ing Jurangpalwa iki
Kya Mandura kaduwung
gènira darbe ujar
Ki Ngabèi Singawadana angrungu
tan pakèring gèn micara
anulya budhal rumiyin

Ngabèi Singawadana
sampun prapta ing Jurangpalwa nênggih
Arya Mandura tinutur
wau ayun angrunjang
Jasupônta alon dènira amuwus
lah apa karane gagal
nora ngrunjang iku wingi

lah ta ing wêruhanira
gèn sun tugur kakang wontên ing ngriki
karsa dalêm kang sinuhun
Ki Arya Jasupônta
nulya bubar saking ing Jurangparau
wong Mataram samya liwat
mantuk dhatêng ing Matawis

Jasupônta sampun prapta
pan wus katur solahira ing nguni
awon lawan awonipun
katur dhatêng sultan
wong Mataram sadaya pan sampun rawuh
ngaturakên bêboyongan
sri narendra suka ngênting

datan kawarna laminya
Kangjêng Sultan enjing miyos tinangkil
Ki Tumênggung Singaranu
katur kangjêng sri nata
inggih mangke wong Pajang kawula ngrungu
bêbesanan lawan Tuban
ngandika Sultan Matawis

lah ta apa rinasanan
môngsa paman sumêdya wani mami
Jasupônta nêmbah matur
rumiyin Pasêdhahan
Adipati Mandura arsa anêmpuh
inggih dhumatêng kawula
ngandika sri narapati

lah ta môngsa mangkanaa
iya paman Mandura sêdya wani
ênêngêna ta karuhun
kocapa Ki Mandura
kirim surat marang ing Pajang puniku
sampun mentar kang utusan
datan kawarna ing margi

lampahira kang cundaka
sampun prapta ing Pajang kang nagari
anulya kandhêg ing atur
marang kang tunggu lawang
sampun katur yèn wontên utusan rawuh
Dipati Pajang siyaga
tan adangu sigra mijil

kang cundaka sigra matur aglis
mangrêpa turnya lon
Ki Dipati nampani surate
gya binuka kang nawala aglis
sinukmèng ing galih
tuwin têmbungipun

pèngêt iki surate dipati
ya Mandura ingong
pan wiyose Dipati Pajange
ingkang sampun antuk sih Hyang Widhi
kadwi kajêng nabi
ing supangatipun

myang kang barkat sakabat prasami
tuwin wali kaot
kang sumare sabrang Jawa kabèh
muga-muga antuka ingkang sih
lan panêdha mami
panjanga yuswamu

kapindhone salam donga mami
mring sira riningong
kalawan malih yayi ing mangke
yèn andika parêng arsa balik
mungsuh wong Matawis
mangke mangsanipun

jêngandika enjang yèn ajurit
lawan jêng sang katong
pan manira ngamuk ing wurine
sampun kirang pracaya ing mami
andêlna ing benjing
yèn têkèng prang pupuh

sampun têlas wiraosing tulis
èsthi prayaningong
sampun kawrat ing dalêm surate
Adipati Pajang ngandika ris
mring utusan aglis
matura anuwun

apa kakang nora anyidrani
benjang yèn têkèng don
kang utusan agupuh ature
kadi botên anyidrani janji
dipati nabda ris
muliha rumuhun

lah matura mring si kakang benjing
yèn antuk margèngong
pasthi ingsun amungsuh sang rajèng
poma kakang aja anyidrani
utusan wus pamit
sigra lampahipun

tan kawarna ngênu praptèng ngarsi
aturira alon
rayi paduka ngantos margine
sampun pasthi ing benjang ambalik
brastha tur wotsari
nêngêna rumuhun

kang kocapa sultan ing Matawis
siniwèng sagung wong
sri narendra alon andikane
ingsun ngrungu ing Pajang nagari
ana jaran bêcik
si dumba ranipun

bocah gandhèk lumakua aglis
sira ingsun kongkon
marang Pajang pundhutên jarane
Tambakbaya si domba kang nami
kang kinon wotsari
aglis lampahipun

tan kawarna ing marga wus prapti
ing Pajang kang kinon
lagya sineba dipati mangke
nanging Tambakbaya dèrèng nangkil
utusan mangarsi
alon aturipun

jêngandika tampi ki dipati
timbalan sang katong
kinèn mundhut kudanira age
wasta pun dumba ingkang turanggi
adipati angling
dede kudaningsun

inggih mangke sun undange dhingin
tumulya glis akon
kinèn ngundang mring Tambakbayane
lan kudane dèn gawaa aglis
utusan wus prapti
alon aturipun

jêngandika tinimbalan aglis
wontên duta katong
kapal dika kabêktaa mangke
kinarsakkên Jêng Sultan Matawis
Tambakbaya angling
rêngu ulatipun

kapan ana gamêl dipun aglis
dumba kudaningong
aja bêcik-bêk kambilane
mapan sampun kapal dèn kambili
sinaoskên aglis
Tambakbaya mêtu

wus anitih kuda sarwi angling
eman kudaningong
singa ingkang anungganga mangke
Tambakbaya lamun maksih urip
manawa wus mati
ucul kudaningsun

sampun prapta paseban gya linggih
dipati nabda lon
kudanira pinundhut ing mangke
marang ingkang Sinuhun Matawis
aturêna aglis
iya karsaningsun

Tambakbaya arêngu kêpati
pan sarwi nabda lon
yèn kapundhut pun dumba ing mangke
kalih rabi kawula puniki
ciptanegih sami
sun palaur lampus

Tambakbaya sigra mundur aglis
nitih kuda cemplo
amêmanas utusan kalbune
kudanira sigra cinamêthi
pun dumba anyirig
sarwi ngêmbat lawung

dènnya tatêgar wau malipir
sarwi nabda alon
dene eman si dumba lungane
lamun maksih Tambakbaya urip
sok wonga nunggangi
jaba yèn wus lampus

Tambakbaya kulite winiwir
sarwi angling dhoso
baya kulit angêntasi gawe
apa kêlar kinarya ambalik
mungsuh wong Matawis
pantêse sun purun

sarwi nitih watange kumitir
srêgnya kapêrabon
pan asangêt molahkên awake
amêmanas gandhèk ing Matawis
utusan ningali
datan pamit mundur

lampahira sêsandêran aglis
prapta ing kadhaton
sampun maswi kangjêng sang arajèng
gandhèk kalih umatur wotsari
mring sri narapati
amba kang sinuhun

paduka utus mring Pajang gusti
mundhut kuda ingong
Tambakbaya pun dumba namane
botên suka kapundhut narpati
amêmanas galih
ing saksolahipun

pan wong Pajang sayêkti hyun balik
purun jêng sang katong
ngêmu duka jêng sultan tingale
jajanya brit kadya mêdal agni
wadana katon brit
lathinya kumêdut

tingalira lir srêngenge mijil
wadyanira anon
yèn jêng sultan asangêt dukane
mukanira lir konjêm ing siti
tan adarbe urip
ngandika sang prabu

boyongana kabèh ja na kèri
sayêkti yèn awon
patènana kabèh wong lanange
wadya Mataram saha wotsari
samya anglampahi
parentah sang prabu

pan wus budhal sakèhing prajurit
mring Pajang gumolong
pan wong desa samya bubar kabèh
yèn abôngga pan dipun pêjahi
kang sawênèh ngungsi
marang kuthanipun

kang kacandhak samya dèn boyongi
sakèhing wong wadon
sampun brastha wong kidul desane
wus binakta dhumatêng Matawis
ing Pajang winarni
adipatinipun

wus sumakta sikêping ajurit
pêpakan kanang wong
Tambakbaya mranti gêgamane
kajinêmanira dèn kakisik
sumêktaning jurit
matah lurahipun

kawan dasa kang pinilih
pan sami prakosanira
gêgilani tênagane
ajêjenggot palawangan
sajêmpol agêngira
godhèg wok simbar kêkulung
angajrihi warnanira

yèn sinuduk malangkêrik
yèn tinumbak guywa latah
binêdhil pating cêkèkèk
kang awasta Gêlapngampar
kalawan Langitbêdhah
Juranggrawah Padhaswatu
lawan pun Sapigumarang

pun Andaka kang satunggil
kalawan pun Marcukundha
Dhudhabangsong salawase
lan Si Edan sabên dina
lawan pun Rôngga Ayan
Jegangjaya kang asêpuh
yèn dinulu ting jalemprah

lan pun Rôngga Lalulali
lawan Dêmang Gêlapedan
lan Rôngga Thona-thanine
lawan ta Ki Walanganggas
lawan Ki Pasararungan
Gagakrimang Rôngga Janur
punika pangirit lampah

wong Pajang sampun abaris
pêpak wadyabalanira
Ki Dêmang Janggalayane
Ki Arya Gêdhêgmanggala
ênêngêna samana
gantya wau kang sinuhun
ing Mataram atêngara

pan sampun amêpak baris
wong Mataram wus sumêkta
prajurit sagêgamane
bupati pêpak sadaya
maswi ngarsa jêng sultan
ngandika kangjêng sang prabu
lah ta paman ing Mandura

pêkênira ingsun tuding
angirida wong Mataram
yèn lêleda ing jurite
pêkênira patènana
lan uwa Purubaya
lan paman Juminah iku
myang Dipati ing Sumêdhang

lawan Dêmang Tanpanangkil
iku padha angirida
dadia ing pangawate
nênggih Dipati Mandura
ngrasa wagugên driya
dene tampi dhawuh prabu
kinèn ngirida gêgaman

dhingin pan sampun prajangji
kalawan Dipati Pajang
mangke pakèwêd kalbune
yèn ora anglakonana
saking sih sri narendra
wong kayangapa wak ingsun
dadya manglalu budinya

sampun budhal ingkang baris
Ki Mandura anèng têngah
tan kawarna ing lamine
wus prapta nagari Pajang
sampun ta amondhokan
anênggih gêgamanipun
Ki Mandura anèng 

 têngah


kang dadi pangawat kering
Adipati ing Sumêdhang
Pangran Juminah rowange
kang dadi pangawat kanan
Pangeran Purubaya
kalih kang rayi puniku
Pangran Dêmang Tanpasowan


Dipati Pajang ginusthi
wus ta tata jabaning kutha
Tambakbaya nèng têngêne
ki dêmang ing Jagaraga
anèng pangawat kiwa
Dipati Pajang angrungu
yèn Mandura ngirid lampah


angrasa ayêm ing galih
dene sanggupe samana

enjang sampun atata
pan ayun-ayunan sampun
wong Pajang lan wong Mataram


sigra atêngara aglis
sampun campuh ing ayuda
Dipati Tambakbayane
narajang mring wong Sumêdhang
pan sampun tinadhahan
angamuk sarowangipun
wong Sumêdhang kathah pêjah


Dipati Sumêdhang kanin
Tambakbaya mungsuhira
kêlangkung wulêt kulite
wong Sumêdhang sampun dhadhal
Adipati Juminah
têngara sigra anêmpuh
wong ing Pajang kathah pêjah


Tambakbaya dèn kathahi
kinarutug ing sanjata
têguh kalawan jarane
anênggih kathahên lawan
kalindhih sampun nunggal
lan Dipati Pajang kumpul
arsa narajang ing têngah


apan arsa angyêktèni
sanggupira Ki Mandura
sigra anêrajang age
Panêmbahan Purubaya
angabani kang wadya
Dipati Mandura kerut
lali ing samayanira


pan sampun atêmpuh jurit
surake kadya ampuhan
Ki Dêmang

Jagaragane
pangamuke katadhahan
mungsuh Pangeran Dêmang
prajurit Pajang kèh tatu
lawan ingkang pêjah kathah


Dipati Pajang ngawaki
anênggih kathah katawan
Tambakbaya pangamuke
kinarubut ing prawira
Tambakbaya wus sayah
kalindhih nulya lumayu
sarwi ngucap ngundhat-undhat


Ki Mandura dèn pisuhi
dene cidra ing ubaya
wong Pajang angucap kabèh
Ki Mandura kaniaya
cidra sanggupanira
wong Mataram samya ngrungu
ginarit sajroning driya


Mandura purwaning kardi
sakathahe wong Mataram
samya anitèni kabèh
Dipati Pajang lumaywa
lan Arya Tambakbaya
angampiri garwanipun
binoncengakên ing kuda


pan sarwi dipun tututi
palayune sêsandêran
andêrwili sêsambate
lah bojo dèn kukuh sira
manawa têmah tiba
mênèk kêcandhak ing mungsuh
Nyi Tambakbaya mèh tiba


semahe dipun cêkêli
tumulya atilar kuda
ngucap Tambakbaya age
iki kang dadi wisuna
yèn ora sun tilara
dèn tutkên saparan ingsun
mari-mari yèn kêcandhak


sampun prapta ing Sumanggi
sami anumpak baita
nênggih wong katri wus kamot
Ki Tumênggung Jagaraga
lan Arya Tambakbaya
Dipati Pajang nèng ngayun
sinigêg kang lampah palwa


wong Mataram kang nyêkêli


kuda kang aran pun dumba
jaran têtiga kathahe
pan sampun sami kabandhang
wong Pajang binoyongan
dèn pèk kêbo sapinipun
binakta dhatêng Mataram


anênggih sampun atêbih
lampahe Dipati Pajang
ing Surabaya jujuge
wong Mataram sampun bubar
tan kawarna ing marga
wus prapta nagri Matarum
sri narendra siniwaka


wus katur bandhangan sami
kuda kang aran pun dumba
kalawan bêboyongane
wus sami katur sadaya
suka sri naranata
Dipati Pajang dinangu
ngêndi ingkang dèn ungsia


kang dinangu matur aris
nênggih dhatêng Surabaya
katiga tunggil parane
kang sinuhun lon ngandika
hèh kakang Martalaya
sira sun kongkon anglurug
lawan Arya Jasupônta


ya padha cawisa dhingin
sadandananing ayuda
wong sèwu numbakanyare
wong bumija acawisa
lan sira utusana
mring Pathi awèha wêruh
yèn su kon nglurug mring Tuban


wus kondur sri narapati
lumêbèng mring dalêm pura
tan kawarna ing lamine
wong Mataram wus siyaga
Ki Dipati Santênan
sampun ngadêg barisipun
ngantêp wadya ing Mataram


jêng sultan enjing tinangkil
pêpak ingkang balakuswa
sumêkta lan gêgamane
Adipati Martalaya
lawan Jayasupônta
sampun winêling sêdarum
Martalaya awotsêkar 




ngandika Sultan Matawis
lah uwis sira mangkata
dèn prayitna ing jurite
para mantri atur sêmbah
wus budhal ing paseban
wadyabala pan gumuruh
budhal sagungirèng wadya


datan kawarna ing margi
wus prapta nagari Tuban
dipati barise amor
ing Pathi lan wong Mataram
wong Tuban kagegeran
wong cilik samya lumayu
angungsi sajroning kitha


wong Sêdayu samya ngili
kêlawan wong Pringgabaya
samya mring Tuban parane
nênggih Adipati Tuban
pan dhingin wus utusan
mring Mandura wus biyantu
mapag prang wadya Mataram


lan Dipati Surawèsthi
wus samya saguh bantu prang
Dipati Surabayane
datan lumaku mring Tuban
anênggih jaga kutha
kang kinèn lumaku bantu
Ki Adipati Sanjata


nênggih angungsi rumiyin
kang saking nagri ing Pajang
Ki Dêmang Jagaragane
jinunjung linggih dipatya
Sênjata wastanira
punika kang kinèn bantu
marang Ki Dipati Tuban


Tambakbaya kinèn ngirid
prajurid ing Surabaya
wus budhal tata lakune
miwah gêgaman Mandura
ingkang bantu mring Tuban
nênggih sèwu kathahipun
wus prapta nagri ing Tuban


wus anèng jro kutha Tubin
sampun sinungan pondhokan
purna wau winiraos
kocapa wadya Mataram
apan ta sampun tata
wong Mataram pondhokipun


wontên sakiduling kitha


dene Dipati ing Pathi
barise kilèning kitha
sampun sumêkta pondhoke
biting jagang sampun dadya
santosa kapurancang
ngrangsang kutha karsanipun
ing mangke sampun têngara


sigra majêng ingkang baris
wong Mataram wus angrangsang
kutha agiyak surake
arame abêbêdhilan
wau ta kang ayuda
swarane lir gunung rubuh
sênjata wasiyat Tuban


wasta kalih sidamukti
kalawan aran pun gêlap
anulya angungêlake
sênjata anulya pêcah
wus tugêl dadi papat
pun gêlap lamun arêmuk
adipati angandika


tugêlipun sidamukti
ciptaning tyas sang dipatya
yêkti iku têngêrane
wirayat kang kuna-kuna
yèn pêcah kang sanjata
nagri Tuban pasthi lêbur
tan ana ing dayanira


kang pêrang kasaput wêngi
mundur Adipati Tuban
amicorèng jro kalbune
kalamun ingsun sêranga
priye gonku mênanga
wasiyatku uwis ajur
pasthi prangku yèn kasoran


wus malêbêt dalêm puri
pinarak lan para garwa
dipati lêsu sêmune
alon dènnya angandika
sira sang adipatya
ngandika mring garwanipun
hèh sira padha dandana


kabèh duwèkmu ja kari
padha sira gendhongana
aywa na kèri wismane
dipun age sêlak rina
kang garwa sampun dandan
wancinipun têngah dalu
kèn nimbali punakawan 




wus prapta abdi winangsit
padha sira tabuhana
nèng paseban dipun rame
dimène wadyèngsun inggar
akukuh yudanira
mêngko ingsun arsa ngamuk
poma aja na pêpeka


wancinira têngah ratri
Dipati Tuban wus mangkat
kalawan wau garwane
gamêlan sampun tinêmbang
wong jro agiyak-giyak
Dipati Tuban gya mêtu
amiyos saking butulan


Adipati Tuban aglis
pan sampun numpak baita
sigra ababar layare
pan mangetan lampahira
sumêdya ngungsi ngarga
lah ing ngriku kang winuwus
kocapa sajroning kutha


pan sampun enjing nulya glis
ramening prang long-linongan
umyang ing jro gamêlane
sakeca gènnya tabuhan
samya agiyak-giyak
wong dalêm eca ing kalbu
anyana gustine nendra


Tambakbaya Adipati
lawan Dipati Sênjata
sampun uninga karone
yèn Dipati Tuban kentar
wong agung pagunêman
mangkana ing rêmbugipun
Dipati Sênjata mojar


punapa ta karsa adhi
Dipati Tuban wus minggad
anyilipkên palayune
andika kinarya pakan
magut uwong Mataram
boya eca raosipun
tan wande dika kasoran


nêdha sama bolos wêngi
sapa kang yitna yuwona
yèn kacêpêng

bok pinatèn
sampun prasami adandan
sigra lolos kadwinya
Dipati Sênjata wau
lan Dipati Tambakbaya


Dipati Sênjata angling
wus takdire wong ing Duban
yèn kapupu nagarane
wus miyarsa wong Mandura
Dipati Tuban minggat
wong Mandura samya muwus
hèh ta batur bubarêna


wruhanira dèn apusi
dening Adipati Tuban
sira iki kari dhewe
wong Mandura sigra bubar
samya mêdal pungkuran
apan sampun numpak prau
kawarnaa wong ing Tuban


ingkang sami maksih baris
kang jaga anèng plataran
wêruh yèn bolos gustine
anulya ngêlun sadaya
samya ngrêmbug uripnya
mangalor palayunipun
samya ngrêbut kang baita


wong wadon pating jalêrit
swaraning tangis gumêrah
kang apisah lan bojone
ana kang kelangan suta
sami abilulungan
arame rêbat pêrau
kang sawênèh rêrêjêngan


anèng têpining bênawi
kang tangis kadya ampuhan
arame rêbut ênggone
wasana ingkang baita
pan kêkathahên janma
kèrêm prau silêm banyu
kathah wong pating karambang


ya ta wong Mataram uning
yèn kitha lèr sampun bêdhah
pan wus suwung nagarane
tandya wong Mataram sigra
samya angrangsang kitha
sadaya prasamya mlêbu
lawang kitha wus binêdhah


wus malêbêt jroning 

 puri
samya arêbat rayahan
Dipati Wôngga parane
angungsi dhatêng Ngalengga
wong Tuban kang kocapa
wadone binakta mêtu
sêdyane dadi boyongan


ri sampunira ing mangkin
nulya mundur wong Mataram
datan kawarna lampahe
sampun prapta ing Mataram
pêpak wadya sadaya
gêgaman tata akumpul
ing prênahe sowang-sowang


sinuhun miyos tinangkil
sineba ing wadya aglar
ingkang nglurug prapta kabèh
wus munggèng ngarsa jêng sultan
prasamya tur boyongan
sadaya sampun kaatur
kalangkung suka sri nata


Sinom
jêng narpa sampun gêganjar
wadya ingkang dhatêng jurit
sadaya sampun warata
Arya Jasupônta nênggih
sampun jinunjung linggih
jumênêng sira tumênggung
wasta Sujanapura
bupati samya ngèstrèni
wus misuwur nagri Mataram sadaya


sang nata sampun ngadhatyan
tan kawarna ing alami
wau jêng narpa sineba
pêpak wadya ing Matawis
sang nata ngandika ris
Ki Janapura sirèku
mêngko sira sun duta
iya mênyanga mring nagri
ing Mandura sira inggal lurugana


angirida wong Mataram
sira dadia pangarsi
wadya pasisir sadaya
sira adua ngajurit
Dêmak kalawan Pathi
Kalinyamat lawan Kudus
Nglasêm lawan Juwana
Kaliwungu lan Garêsik
lan Gajihan Batang lawan Pêkalongan 




Wiradesa lan Pamalang
Barêbês lawan wong Têgil
Wirasaba lan Sumêdhang
sira adua ing jurit
nata dhawuhkên maring
Ki Tumênggung Singaranu
lah sira kongkonana
sakèhe wadya Pasisir
patêmona ing Badholèng tata bala


Sujanapura wotsêkar
sakèhe mantri panumping
sami tur bêkti sadaya
numbakanyar lan wong bumi
wong sèwu awotsari
gêgaman budhal rumuhun
mantri lumakyèng wuntat
dadi pangiriding baris
Tumênggung Sujanapura wus lumampah


sampun lêpas lampahira
datan kawarna ing margi
ing Badholèng sampun prapta
sakèhing wadya pasisir
pan sampun sami prapti
samya acawis pêrau
miwah baita tundhan
tunggangane wong Matawis
Ki Tumênggung Sujanapura wus minggah


anitih kang palwa lanang
prasamya asikêp bêdhil
sakèhe para dipatya
wus anitih palwa sami
sagung tundhan prau lit
para wadya numpak ngriku
sampun ambabar layar
tinon lir paksi tumiling
anèng laut ting karêlap ting karêthap


wus prapta ing Surabaya
dèn sêsiwo kang nagari
wong cilik kèh kagegeran
samya ngungsi jron nagari
wadya ing Surawèsthi
ing mangke nora têtulung
marang nagri Mandura
ajaga kitha pribadi
kawarnaa gêgaman gêng ing lautan


wus prapta nagri Mandura
prapta pinggiring kêkisik
kawarnaa 

 wong Mandura
pêpak anèng ing Pasisir
prasamya anjagani
wong Mataram inggahipun
sampun ayun-ayunan
arame bêdhil-binêdhil
wadya surak gêr kadya tangkêp ngakasa


wong Mataram pan kewuhan
ora olèh papan jurit
ingkang mara mara pêjah
kang amundur-mundur kanin
nanging wadya Matawis
amêksa angungkih purun
anênggih katadhahan
gènnya aprang wus alami
kawarnaa wong Mandura pirêmbagan


Dipati Sampang Mandura
Sumênêp lan Surèngwèsthi
ing Balega Pakacangan
samya agunêm ing wêngi
Dipati Sampang angling
kadipundi karsanipun
kèhing para dipatya
ing jurite wong Matawis
sampun lama tan ana wêkasanira


ing mangke karsa manira
dimèn munggah wong Matawis
yèn wus munggah nèng dharatan
nêdha dèn antêp kang jurit
sayêkti wong Matawis
pêsthi mati klêbèng banyu
ginêtak saka ngarsa
undure kalêbèng warih
wong Mataram pasthi pêjah dening toya


bupati wus samya rêmbag
sampun ingundhangan sami
sakèhe para bupatya
kinèn andhêdhêp rumiyin
yèn munggah wong Matawis
amêntas kang anèng laut
anulya tinarajang
dimèn tumpês wong Matawis
lah ing ngriku sinigêg wadya Mandura


gantya kocap wong Mataram
Tumênggung Sujanapuri
lagya samya ôndrawina
anèng têngahing jaladri
bupati dèn 

 utusi
sadaya samya tumurun
nitih baita kapal
Dipati Dêmak wus prapti
wus aminggah baitane Janapura


bupati prasamya prapta
anitih pêrau alit
prasamya adhêdhayungan
wênèh jungkung dèn titihi
tuwin anitih konthing
pêrau samya andulur
sampun prapta sadaya
wus minggah para dipati
palwanira Ki Tumênggung Janapura


ki tumênggung angandika
angantêp sakèh bupati
kadya punapa prikônca
gènnya aprang sampun lami
datan ana mungkasi
wong ngili akathah lampus
mangke karsa manira
nêdha sami angawaki
pra bupati lah samya wontên ing ngarsa


sakèhe para prawira
apêranga ta kariyin
bupatine angirida
kalamun pinrêk ngajurit
sakèh prawira sami
lah nêdha prasamya ngamuk
aja na kang kuciwa
samya barêng angêmasi
pra bupati samya gilig rêmbagira


pan sampun aprajanjian
sarêng bubar bangun enjing
samya manggèn sowang-sowang
sakèhing para bupati
tan dangu sampun prapti
dhatêng ing baitanipun
suwarèng marang bala
sadaya wus dèn undhangi
byar raina wus samya dandan ngayuda


samya minggirakên palwa
prajurit wus andhingini
tan ana sabawanira
wus samya munggah aririh
prajurit ngati-ati
prapta ing dharatan sampun
samya nata gêgaman
wadya lit kabèh wus prapti
wong Mataram 

 nèng dharat prayitnèng baya


pan sampun nata gêgaman
arantap pinggir pasisir
kêbak wadya ing Mataram
sanjata sampun miranti
kolontaka nèng ngarsi
ngegla mariyêm nèng ngayun
towok tulup lan panah
purna wadya ing Matawis
kang kocapa dipatine ing Mandura


ngandika mring wadyanira
mungsuh kinèn mirsa aglis
utusan sampun uninga
yèn wong Mataram wus rakit
prajurit para mantri
sampun tata barisipun
tuwin para bupatya
wus minggah sadaya baris
duta wangsul wus marêg ing gustira


matur gugup gya têngara
kasêsa tataning baris
dene ta ina kang mêngsah
samya lena ingkang mantri
nora anyana mangkin
lamun dèn unggahi dalu
dadya gugup têtanya
dene mungsuh ambêdhili
wong Mataram surak gêr lir langit rêbah


wong Mandura sampun mêdal
rusak tataning kang baris
agugup asêlak prapta
wong Mataram ambêdhili
wong Mandura kèh mati
kang kêna pelor jêpupung
pan kadhingan papan
ingkang mara-mara mati
ingkang mundur wong Mandura kapracondhang


sakèhe para dipatya
ing Mandura ingkang kèri
samya ngawaki pribadya
arsa ngantêp ing ajurit
Dipati Caturkait
sumêdya barênga lampus
nênggih wong Pamêlingan
pan arsa angantêp jurit
sêdyanira 

 lêbura anèng jro kitha


lawan wadya Ngarebaya
Balega Sumênêp inggih
arêmbug lawan Mandura
Dipati Sampang nuruti
rêmbugnya sampun dadi
sigra atêngara nêmpuh
suraknya gêgênturan
kadya bêlah bumi gonjing
swaranira kang surak umyang gumêrah


kalantaka asauran
gumlêgêr swaraning bêdhil
ngakasa kadya tangkêba
tibaning mimis lir grimis
wong Mandura kèh mati
wong Mataram kathah tatu
rame dènira yuda
dangu tan ana kalindhih
prajurite Mandura ngamuk sadaya


barêng rampak anarajang
arame têmpuhing jurit
wong Mataram samya tadhah
prajurite angawaki
tuwin para bupati
ing pasisir sarêng nêmpuh
arame bôndayuda
wong Mandura akèh mati
pra prawira Mandura tan na mundura


Durma
prajurite wong Mandura anarajang
aran pun Jagapati
polahe lir wagra
tanaya kurang pangan
wong Mataram anadhahi
pan sampun pêjah
wontên prajurit malih


anarajang awasta pun Jayèngkara
kalawan Jayèngpati
tuwin Jayèngrana
catur Suradilaga
kapônca sang Surèngpati
êsat Jabrata
kasapta Gobag-gabig


asthanira Ki Dêmang Sabukbalumbang
nawa Rôngga Dhaggêdhig
ênir Dêmang Latah
Ki Dêmang Cukakakan
Thonakani wêdi ngisis
sinuduk pêjah 


lan Ki Bosênaurip


sarêng nêmpuh suraknya kadya ampuhan
gêr lir rubuh kang langit
prajurit kèh lena
ya ta Dipati Sampang
pêrange anguciwani
sampun lumajar
binuru wong Matawis


wong Mandura ingkang pêjah ayêyutan
dipatine angisis
pan sampun lumaywa
Dipati ing Mandura
Dipati Sumênêp gêndring
tuwin Balega
lumayu lonjong mimis


Aribaya pêlayune kêkadhalan
wong Mataram nututi
nênggih pamêlingan
muwêr nèng jroning kitha
sumêdya angantêp jurit
nèng jroning kitha
sumêdya ambêk pati


wong Mataram sigra sami abêbandhang
sampun laju kang jurit
nulya rêrêp samya
nênggih wontên padesan
warnanên wau Dipati
Sampang utusan
mring pondhok wong Matawis


atur surak mring Tumênggung Janapura
mapan sampun apanggih
utusan tur sêmbah
surat wus tinampanan
binuka kang ponang tulis
sêsmitanira
kawula atur bêgti


ping kalihe inggih ambarsa ngawula
jêng sultan ing Matawis
andika tanggunga
ing awon sae kula
nadyan tumêka ing pati
dunya ngakerat
jêng sultan gusti mami


langkung suka Tumênggung Sujanapura
ing saungêling tulis
sigra kang cundaka
kinèn nuli wangsula
matura marang si adhi
ya dèn pracaya
ywa sumêlang ing galih


sampun pamit utusan 

 wangsul wus prapta
matur marang ing gusti
ing ngriku saksana
kocapa ing Santênan
nênggih Adipati Pathi
miyarsa warta
wong Mataram kèh mati


karsanira Dipati Pathi Bragola
ambantoni ngajurit
sigra atêngara
amêpak wadyanira
prajurit Pathi abaris
sumêktaning prang
pra mantri samya nangkil


sampun pêpak prajurite wong Santênan
kang wasta Sawunggaling
lawan pun Wijômba
munggèng ngarsa dipatya
punika mantri prajurit
samya pilihan
andêl-andêling jurit


adipati gya akèn nêmbang têngara
ambudhalakên baris
sigra adipatya
sampun nitih turôngga
mangkat ngiringkên wong Pathi
gêgamanira
kadya prawata sari


lah ing ngriku lampahe ki adipatya
kawarnaa kang baris
anèng ing Mandura
Kyai Sujanapura
pan ing mangke ingkang karsi
arsa angrangsang
wêkasan ingkang biting


wus lumampah gêgaman kang ngêpung kutha
midêr wadya Matawis
kang lor kidul wetan
kilèn pan binarisan
apan ta sampun prajangji
sarêng angrangsang
kocapa jroning biting


wong jro kitha nênggih Mêkasan sadaya
prasamya ambêg pati
sampun amêlatar
prajurit wus prayitna
bupatine tunggu kori
wong kajinêman
ingkang dipun kêkisik


Ki Tumênggung Sujanapura barisnya
angarêpakên kori
wingking kori kanan
wong pasisir barisnya
sigra atêngara muni
nêmpuh sêdaya
gêng

gih dipun tadhahi


pan gumuruh swaraning bêdhil lir gêrah
kalantaka amuni
suraknya barungan
kadya tangkêp ngakasa
wong Mataram akèh mati
wênèh kabranan
miwah wadya pasisir


Ki Tumênggung Sujanapura tumingal
yèn balanya kèh mati
sigra anêrajang
angawaki pribadya
nyandhak wadung madung kori
wong Pamêkasan
sadaya ambêdhili


datan kandhêg dènira amadung lawang
sampun bêdhah kang kori
wong ing Pamêkasan
sampun mêpak sadaya
anulya anêmpuh wani
jroning wiwara
samya lêmbing-linêmbing


ingkang yuda arame pêdhang-pinêdhang
wênèh katga agênti
caruk ujung asta
sigra jambak-jinambak
wênèh ana ting-binanting
arêrêjêngan
sêndhal-sinêndhal gênti


Dyan Tumênggung Sujanapura narajang
angawaki pribadi
Dipati Mêkasan
ngriku awas tumingal
dipati sigra ngawaki
suraking bala
kadya ngrubuhna langit


Ki Tumênggung Sujanapura tinumbak
gancang dènira nakis
putung ponang watang
Dipati Pamêkasan
anulya dipun larihi
tangkis curiga
tugêl watang kêkalih


Ki Tumênggung Sujanapura brêmantya
narik curiga aglis
Dipati Mêkasan
sinuduk jajanira
watara kacêp sanyari
amalês sigra
nulya dipun larihi


Ki Tumênggung 

 Sujanapura kang kêna
sêsalange kang kering
pasah sakênaka
gêtihe tan umêdal
anulya kasaput wêngi
mundur kang yuda
samya atawan kanin


Adipati Pamêkasan sampun pêjah
anèng sajroning puri
Ki Sujanapura
seda wontên pondhokan
wadya Mataram atintrim
ingkang kocapa
Ki Adipati Pathi


sampun prapta ing Santênan barisira
nanging nora mêningi
mring Sujanapura
pan sampun masanggrahan
wus myarsa lamun ngêmasi
Sujanapura
sigra Dipati Pathi


undhang-undhang mring sagung baris Mataram
prituwin wong pasisir
ja na kabèh padha
lelane Janapura
iya ingsun kang gumanti
pangiriding prang
ngrênggani senapati


lah ing kono wus rinakit gya têngara
mangsah kanan myang kering
wong ing Pamêkasan
kang mêksih nèng jro kitha
manahe prasamya wingwrin
gustine seda
mila kêndho ing jurit


wus malêbêt prajurite ing Santênan
wong jro biting kèh mati
nulya nungkul samya
wênèh ngrêbut panganggya
pawèstrine dèn boyongi
bandhosanira
dipati dan kêpanggih


myang garwane samya jinarah sadaya
miwah pingitan adi
tangisira umyang
wong dalêm awurahan
prasamya binakta mijil
mring wong Santênan
wusdene wong Matawis


wong Mandura mapan sami binoyongan
sadaya tan akari 


nanging wong ing Sampang
pan ora binoyongan
dene wus nungkul rumiyin
bupatinira
nênggih agawe bêcik


Ki Dipati Ngaribaya ngungsi ngarga
lajêng dhumatêng Giri
Sumênêp Dipatya
kacêpêng wus binônda
anulya dipun pêjahi
Dipati Blega
binakta mring Matawis


sampun bubar Adipati ing Santênan
miwah wadya Matawis
pasisir sadaya
sampun anitih palwa
layare binèbèr aglis
datan kawarna
sampun prapta Garêsik


nênggih Adipati Sampang atut wuntat
sewaka ing Matawis
nahên kang kocapa
jêng sultan ing Mataram
sampun ngaturan upêksi
Sujanapura
nênggih sampun ngêmasi


dene garwa sêliripun Janapura
sampun binoyong sami
Balega kabêkta
Sumênêp sampun pêjah
Pamêkasan inggih lalis
lan Janapura
têmpuh sarêng ngêmasi


sangêt ngungun dupi myarsa sri narendra
ngandika sri bupati
patènana enggal
kang aran Si Balega
kang kinon amêsat aglis
kapêthuk marga
nèng Jurang dèn pêjahi


sampun pêjah ki dipati ing Balega
Jurangpalwa puniki
jisime pinêtak
kocapa kang lumampah
ing wuri prapta Matawis
Pangran Pragola
lan sabalanipun Pathi


lawan wadya Mataram prapta sadaya
nênggih Dipati Pathi
pan dadya tontonan 


gêgaman ing Santênan
warnane lir yangyang tulis
têngaranira
lir pendah wukir sari


busanane prajurite murub mubyar
pan sami dèn songsongi
Dipati Santênan
wigya anitih kuda
pinayungan kartas kuning
tinon dipatya
Mataram tanpa tandhing


sapraptane jroning kitha ing Mataram
Jêng Sultan wus tinangkil
ing wadyabalanya
kang nglurug samya prapta
miwah Adipati Pathi
munggèng ngarsendra
angaturakên bêkti


langkung suka nala dalêm kangjêng sultan
sigra ngandika aris
Adipati Sampang
sira sun pundhut putra
Dipati Sampang ngabêkti
langkung sihira
muka konjêm ing siti


wus ginanjar dipatinira wong Sampang
miwah Dipati Pathi
sinungan kancana
pangangge lawan arta
miwah wadya ing Matawis
sami ginanjar
miwah têkèng pakathik


langkung sihe Sri Narendra mring Dipatya
Sampang pinundhut siwi
jêng sultan wus bubar
saking ing pagêlaran
kondur dhatêng dalêm puri
gya kangjêng sultan
pinêthuk dalêm manis


Dhandhanggula
tan kawarna ing laminya mangkin
kang kocapa Jêng Sultan Mataram
miyos tinangkil wadyandhèr
munggèng ngarsa sang prabu
wontên abdi dalêm kang nami
nênggih pun Gêniroga
wus jinunjung lungguh
ran Tumênggung Endranata
Kangjêng Sultan nulya angandika aris
mring Mangunonêng 

 agya


Mangunonêng adandana aglis
ing ayuda sira angluruga
mring Surabaya dèn age
sakèhe wadyaningsun
iya sira ingkang angirid
Mangunonêng wotsêkar
sigra budhal sampun
Ki Ngabèi Katawêngan
Dêmang Yudaprana sampun awotsari
sadaya sampun bidhal


wong Mataram wus abudhal sami
lampahira marang Surabaya
tan kawarna ing lampahe
prapta ing Japan sampun
ing Têrusan dipun pondhoki
bangawan sinangkrahan
pan sarwi binêndung
kang mili mring Surabaya
ingurugan bêbathang lan kolang-kaling
dadya wong Surabaya


nora nana toya kang binukti
singa ngombe banjur dadi lara
awatuk lara wêtênge
mantri samya arêmbug
wênèh ana kang ngajak jurit
ana ngajak têluka
ngriku sampun katur
mring Dipati Surabaya
sinewaka dening ingkang para mantri
ngabèi lawan arya


pra dipati tumênggung dipati
pêcattôndha rôngga lawan dêmang
wus samya anangkil kabèh
mapan sampun umatur
kang sapalih angajak jurit
sêparo ngajak têpang
kèmêngan tyasipun
Adipati Surabaya
wau ingkang datansah angajak jurit
lumaku ingabêna


wadya Surabaya kabèh angling
Tambakbaya maksa kumawawa
amêthukakên jurite
yèn mênanga karuhun
pêsthi unggul 

 dènira jurit
duk mêksih anèng Pajang
ing pangrasaningsun
wong mati angajak-ajak
Tambakbaya bêburone wong Matawis
pasthi agawe ala


ki dipati kèmêngan ing galih
dipun raos lêrês ingkang mojar
angajak têpunga mangke
dèn rasa ing tyasipun
nanging maksih karasèng galih
isine saya kathah
sakèh wadya kuru
labête lami tan mangan
sakathahe nênggih kang angajak jurit
samya têluk sadaya


mring Mataram samya nungkul bêkti
dadya Adipati Surabaya
awuyungan jro kalbune
ing mangke sêdyaningsun
arsa nungkul marang Matawis
lah putraningsun sira
lumakua nungkul
ingsun pan ora tumindak
putraningsun Mas Pêkik sun gawe wakil
kèringa mantrinira


para mantri samya awotsari
matur dhatêng gusti sang dipatya
pangraos kawula mangke
lah anggèr lampahipun
yèn kawula botên mungkasi
yèn suwawi lan karsa
paduka pukulun
inggih tumindak priyôngga
apanggiha lan Kangjêng Sultan Matawis
supados katrimaa


Adipati Surabaya angling
ingsun wêruh kabèh karsanira
yêkti ingsun ora sae
katêmua sang prabu
ngamungêna putrèngsun iki
Mas Pêkik wus prayoga
dadya wakil ingsun
manira srahkên Hyang Suksma
lara pati langkung karsaning Hyang Widhi
ingsun uwis pracaya



lah Urawan lumakua aglis
iringêna lakune putrèngwang
sira dadi sêratine
anggawaa wong sèwu
lan sagunge kang para mantri
bêktaa kang barana
iki surat ingsun
angsungêna mring utusan
kangjêng sultan kang baris jabaning biting
Mangunonêng wastanya


sigra budhal Rahadyan Mas Pêkik
pan ingiring wadya Surabaya
pan samya tata lakune
rajabrana pinikul
kang pikulan munggèng ing ngarsi
nênggih kinarya ruba
kang badhe anungkul
sapraptaning pabarisan
dèn sêsiwo dening wadya ing Matawis
wong Surabaya ebat


Kyai Dêmang Urawan kariyin
bêkta sêrat tan adangu prapta
anênggih barisan gêdhe
Ki Mangunonêng wau
Ki Urawan dipun panggihi
wus katur suratira
winaca ing kalbu
mangkana ijêmaning srat
lamun têluk Pangran Surabaya nanging
wakil mring putranira


Mangunonêng sigra dènira ngling
iya iku babo karsaningwang
kang sun anti salawase
nanging kuciwanipun
putranira kinarya wakil
Mangunonêng ngandika
priye ingkang rêmbug
mantri sadaya turira
môngsa borong Mangunonêng ngandika ris
gaman padha bubarna


gya Ki Dêmang Urawan wus mulih
sampun matur dhumatêng radyan mas
katarima ing lampahe
Mangunonêng winuwus
pan utusan dhatêng Matawis
angaturi uninga
Surabaya nungkul 


enjing wau kawarnaa
sampun bubar kabèh wadya ing Matawis
tuwin ing Surabaya


tan kawarna lampahirèng margi
sampun prapta garêbêg samana
samya arêrêp barise
kawarnaa ing dalu
Mangunonêng lawan Ngabèi
Katawêngan rêmbagan
lan Yudapranèku
Katawêngan sigra mojar
kadospundi Dipati ing Surawèsthi
dene boya lumampah


botên eca suraosing galih
bokmanawa manahe tan lômba
kinarya bujuk putrane
Mangunonêng amuwus
yèn mangkono karsanirèki
prayoga ingutusan
lamun yêkti nungkul
lah iya age nusula
wus utusan Mangunonêng duta mantri
marang ing Surabaya


Dyan Mas Pêkik ambêktani mantri
Ki Urawan kang kinèn matura
kang sangêt mring sudarmane
utusan wus lumaku
tan winarna ngênu wus prapti
nagari Surabaya
Urawan gya matur
sampeyan gusti ngaturan
tumindaka dhumatêng nagri Matawis
sowana kangjêng sultan


adipati agupuh ing galih
wus busana kuda kinambilan
sarwi nutuh sarirane
rumaos lamun luput
datan dhahar rêmbaging mantri
môngsa yèn mangkonoa
galihe anglulun
ingsun têdha ing Hyang Suksma
kangjêng sultan ngapuraa jênêng mami
cupêt baliluningwang


sampun budhal sira Adipati
Surabaya lawan Tambakbaya
andhèrèkake 

 lampahe
Ki Sanjata tan kantun
Adipati Pajang tan kèri
sigêg ingkang winarna
pabarisan agung
anganti ing Pranaraga
Adipati Surabaya sampun prapti
dhatêng ing Pranaraga


gya klêmpakan sagunging dipati
Mangunonêng lawan Katawêngan
Yudaprana sakancane
sami rêrêp nèng ngriku
nênggih nganti karsa narpati
tan antara samana
wontên duta rawuh
mundhi timbalan jêng sultan
wus kêpanggih lawan Mangunonêng aglis
pangeran kang utusan


sampun prapta nênggih Adipati
Surabaya sigra kang utusan
dhawuhkên timbalan rajèng
paduka kinèn wangsul
lawan putra dika Mas Pêkik
dhumatêng Surabaya
dhawuh kang sinuhun
mung Dipati Tambakbaya
kang pinundhut kacaosna mring Matawis
lampahe dipun inggal


lawan sakèhe kang para mantri
Surabaya pinundhut sadaya
kinèn lajênga ing mangke
putra paduka prabu
apan arsa inggih udani
mantri ing Surabaya
dipati tumungkul
datan kuwasa lênggana
ing karsane kangjêng sultan ing Matawis
Surabaya katura


nadyan pati urip ingsun iki
pan sumôngga karsane jêng sultan
datan ngraosa adarbe
tan kawarna ing ênu
Mangunonêng wus dèn timbali
mantuk marang Mataram
sakônca wus daut
sarta mantri Surabaya
myang Dipati Tambakbaya datan kari
tan kawarna ing marga


sapraptane ing Pajang anuli
Tambakbaya sigra pinêjahan 


nênggih kalangkung têguhe
tan pasah ing braja gung
ingantêban sela tanapi
datan ginawe rasa
dene pêjahipun
apan binandhulan sela
sinilêpkên ing bêngawan pêjahnèki
Mangunonêng gya mlampah


sampun prapta nagari Matawis
enjing miyos kangjêng sri narendra
pêpak wadya nangkil kabèh
kasaru praptanipun
Mangunonêng munjuk ngarsa ji
manêmbah ing suku sang
salampah wus katur
pinurwa têkèng wêkasan
panungkule Dipati ing Surawèsthi
sampun katur sadaya


myang pêjahe Ki Tambakbayèki
anèng Pajang wus katur sadaya
miwah bêstan mantri kabèh
lan boyongan wus katur
angandika sri narapati
ya sakèhing bêbandan
mantri Surèngkewuh
kabèh padha uculana
lan sakèhe bojone ulihna sami
marang ing lakinira


bêstan sampun sami dèn uculi
bojonipun pinaringkên samya
mring lakine dhewe-dhewe
ngandika sang aprabu
dene karsaningsun ing mangkin
Si Tumênggung Sêpanjang
ingkang ingsun tuduh
ngayumi wong Surabaya
amituhu sagung wadya ing Matawis
jêng sultan malih nabda


lah ta sira muliha dèn aglis
lan si paman anèng Pranaraga
ampirana dipun age
iku mèlua mantuk
mring nagara lawan si adhi
omahna jaban kutha
aja gawa batur
kang kinon anulya

budhal
sampun prapta ing Pranaraga sira glis
pangeran atut wuntat


tan kawarna ing marga wus prapti
Surabaya Tumênggung Sapanjang
angênggèni ing kuthane
pangeran ênggènipun
anèng Rêmpah saanak rabi
ênêngêna samana
kocapa Matarum
Ingkang Sinuhun Ngalaga
ari Soma jêng narpa miyos tinangkil
wus prentah jingga mudha


Durma
sampun miyos sri narendra pagêlaran
magêrsari marapit
lêmbing tulup pêdhang
kalawan tumbak tlêmpak
wong anyutra kanan kering
wong priyantaka
anèng ngarsa atêbih


saragêni ajajar ana ing ngarsa
gandera daludag sri
ngriku kang aseba
kapêdhak jagabaya
cakrabane kang nisihi
wadya balabar
sêsêg atumpang wêntis


Panêmbahan Purbaya nèng ngarsèng sultan
prituwin rayi-rayi
Jêng Pangeran Arya
Wiramênggala seba
myang Dipati Singasari
lan Têpasana
sadaya sami nangkil


Ki Dipati Juminah sampun sewaka
prituwin Mangkubumi
Pangran Kapugêran
lawan pangeran dêmang
ing ngriku prasamya nangkil
santana kapya
Dipati Sokawati


Dyan Dipati Balitar sampun aseba
miwah para bupati
nênggih Martasana
lan Prawirataruna
Pulangjiwa wus anangkil
Rôngga Lêlana
myang Radèn Wirasari


Sang Dipati Martapura sampun seba
prituwin Adipati
Pamênang

wus sowan
Dipati Pringgalaya
ing ngriku pan sampun maswi
lan Somayuda
Sang Dêmang Malangnakil


Ki Tumênggung Asmaradana wus sowan
myang Radèn Wirasari
Dyan Prawiradona
Rahadyan Towèngsara
Ki Tumênggung Nêbdakardi
Arya Nagara
Sang Arya Dhadhaptulis


Ki Tumênggung Jagabaya anèng ngarsa
lan Riya Mênggala di
Ki Malangsumirang
Ngabèi Nayahita
sira Panji Wirabumi
Astrawadana
Arya Panular nangkil


Ki Ngabèi Radhêgan Somasêtika
Kandhuruhan ing Wêdhi
lan Kartamanggala
lan Kyai Wiraguna
Dipati Sampang wus nangkil
lan Numbakanyar
sèwu cacahing bumi


wong bumija panumping lawan panêkar
ngriku pan sampun maswi
janma gêng sisihnya
prituwin wong asasra
punika kang samya nangkil
pan sampun pêpak
ingkang para dipati


wong Banyumas kêlawan wadya Pasundhan
tuwin bala pasisir
Cirêbon wus seba
lan Dipati Sumêdhang
Barêbês lawan wong Têgil
wadya Pamalang
Wiradesa wus maswi


wong Madiun Balega lan Pakacangan
Kaduwang Jagaragi
Pranaraga sowan
mring ngarsa kangjêng sultan
tan kawarna mantri alit
gêdhong kêparak
wêdananya winarni


Ki Tumênggung Mangunnagara têngênnya
kiwa Ki Suratani
lurah wong kêparak
nênggih Ki Nayagarwa
kaparake kang sasisih
datan kawarna
mantri kang alit-alit


priyayi gung kang

asowan anèng ngarsa
Singaranu Dipati
lawan Endranata
Tumênggung Alap-alap
Arya Môndhalika nangkil
Mangunonêngnya
kalawan Rajaniti


kangjêng sultan ngandika mring pra dipatya
apa mulane Pathi
dene nora seba
ing mêngko wus pêpakan
pasisir môncanagari
iya wus pêpak
seba mring ngarsa mami


Ki Tumênggung Endranata awotsêkar
kawula myarsa warti
Dipati Pragola
mangke arsa balika
amungsuh paduka aji
ing karsanira
ngayoni ing Matawis


pan ing mangke sampun sami asiyaga
arsa ngluruk Matawis
pan inggih nagara
ingkang êlèr punika
prasami dipun bahaki
Warung Balora
Grobogan sampun balik


namung Dêmak punika kang mêksih kêkah
prawira angawaki
Nglasêm Pajagungan
sampun têluk sadaya
Juwana dipun bahaki
mring sang dipatya
inggih Pragola Pathi


angandika kangjêng sultan ing Mataram
yèn mangkono kang warti
payo linurugan
Pangeran Purubaya
matur sintên kang tinuding
nglurugi aprang
ngandika sri bupati


inggih uwa Purbaya karsa manira
arsa tindak pribadi
inggih putra dika
adhimas ing Pragola
ing mangke arsa ngayoni
jênêng manira
milane sun tindaki


wong Mataram padha dandana ngayuda
sun budhal benjing enjing
sagung pra dipatya
samya matur sandika
jêng sultan jêngkar tinangkil
malêbèng pura


ginarbêg para manis


kawarnaa enjing anêmbang têngara
orêk wadya Matawis
gya mêpak gêgaman
sampun pêpak sadaya
ing alun-alun abaris
blabar mring pasar
lêlurung kêbak baris


datan kêna lêlurung ngambah wong liwat
jêjêl dening kang baris
miwah kèhing kuda
pirang pandêlêng sinang
lir samodra tanpa têpi
lamun sinawang
kadya prawata agni


gêgamane wong pasisir warna-warna
ingkang binolang kuning
mamas kapurancang
ana kang ponthang pônca
saparan-paraning baris
jawining kitha
jêjêl baris wong cilik


landhehane wong Sampang ponthang-pinonthang
watang sulam nèng ngarsi
kantra rantap-rantap
tulup lêmbing candrasa
tandange samya ngajrihi
kang manah sura
age têmpuh ajurit


lah ing ngriku kangjêng sultan gya busana
nyamping bathik rêspati
lancingan rinenda
pantês rasukan tambal
apaningsêt cindhe wilis
kuluk bêrci mas
tinurut ing kêkitir


sigra miyos orêg wadya ing Mataram
gêgaman dalêm mijil
saragnine tembak
umyang kang tumbak benang
landhehan wêrgu panjalin
sinulam ing mas
gêlathik mungup asri


wong anulup lan magêrsari akapang
côndraswa tamèng tamsir
nyutra kering kanan
towok arakit kantar
rangin sikêpipun kêris
lir yangyang surat
dinulu angajrihi


kangjêng sultan parentah

nêmbang têngara
ambudhalakên baris
sigra tinêngaran
budhal baris pangarsa
kadya obah bumi gonjing
swaraning wadya
anguwuh anauri


asauran pangriking kuda lan liman
lir ombaking jaladri
lan kriciking watang
kumrêbêt kang duwajwa
dinulu kagiri-giri
lampahing wadya
lir wrêdu ôngga sasra
sajuru-juru ngèbêki
para sêntana
ingkang lumampah wingking


tan winarna enggale ingkang carita
prapta jabaning taji
laju kang gêgaman
sigra prapta ing Pajang
wong pasisir andhingini
môncanagara
wus ngancin nagri Pathi


kangjêng sultan masanggrahan anèng Pajang
wadya kang andhingini
samya angrêrayah
padesan ing Santênan
kidul gunung dèn boyongi
ingkang abôngga
prasami dèn patèni


wong padesan sama gègèr ngungsi kitha
sarwi atur udani
marang lurahira
ya ta kang kawarnaa
ngriku Ki Dipati Pathi
sawêk sineba
dening sagunging mantri


Kandhuruhan kang munggèng ngarsa dipatya
lawan Ki Sawunggaling
prituwin Sindurja
ingkang munggèng ing ngarsa
myang Raja Mênggala sami
samya pêpakan
Dipati Kulon nangkil


Dyan Tumênggung Binarong lan Mangunjaya
samya munggèng ing ngarsi
anênggih jajarnya
Ki Dêmang Tanpanaha
Ngabèi Carangdosadi
lan Arya Tôndha
myang Radèn Mêgatsari


Pêngalasan lawan Dêmang Jagataka
lawan Ki Windupati
lawan 

 Jayèngrana
tuwin Suraprameya
lawan Rôngga Surèngpati
mantri sêdaya
andêl-andêling Pathi


Surataka lawan Dêmang Martalaya
Ngabèi Jayèngpati
lan Wirabramantya
lan Rôngga Martahita
lan Ki Rôngga Kartapati
Astrawijaya
samya andêling jurit


angandika Pangran Dipati Santênan
mring sagung para mantri
ya ta kawarnaa
kang dadya gègèr jaba
kajinêman matur aglis
inggih kawula
angaturi upêksi


pan dêdamêl Matawis sampun aprapta
têpis wiring ing Pathi
lêbur padhusunan
jinarah binahakan
kang bôngga dipun pêjahi
ingkang kacandhak
prasamya dèn boyongi


angandika prajurit Mataram sapa
kang dadya senapati
Kandhuruhan nêmbah
rakanta kangjêng sultan
ingkang tumindak pribadi
wadya balabar
agêng kang ponang baris


prajurite gusti kinêrig sadaya
miwah wadya pasisir
lan môncanagara
samya dhèrèk sadaya
suka Adipati Pathi
sokur kakang mas
sun papage pribadi


lah sakèhe para santana prawira
sira padha sun tari
ya sak sukanira
padha sun jak palastra
aja na kang nguciwani
yèn têkèng têmah
kabèh padha sun kanthi


têngah

kang dadi pangawat kering
Adipati ing Sumêdhang
Pangran Juminah rowange
kang dadi pangawat kanan
Pangeran Purubaya
kalih kang rayi puniku
Pangran Dêmang Tanpasowan

Dipati Pajang ginusthi
wus ta tata jabaning kutha
Tambakbaya nèng têngêne
ki dêmang ing Jagaraga
anèng pangawat kiwa
Dipati Pajang angrungu
yèn Mandura ngirid lampah

angrasa ayêm ing galih
dene sanggupe samana

enjang sampun atata
pan ayun-ayunan sampun
wong Pajang lan wong Mataram

sigra atêngara aglis
sampun campuh ing ayuda
Dipati Tambakbayane
narajang mring wong Sumêdhang
pan sampun tinadhahan
angamuk sarowangipun
wong Sumêdhang kathah pêjah

Dipati Sumêdhang kanin
Tambakbaya mungsuhira
kêlangkung wulêt kulite
wong Sumêdhang sampun dhadhal
Adipati Juminah
têngara sigra anêmpuh
wong ing Pajang kathah pêjah

Tambakbaya dèn kathahi
kinarutug ing sanjata
têguh kalawan jarane
anênggih kathahên lawan
kalindhih sampun nunggal
lan Dipati Pajang kumpul
arsa narajang ing têngah

apan arsa angyêktèni
sanggupira Ki Mandura
sigra anêrajang age
Panêmbahan Purubaya
angabani kang wadya
Dipati Mandura kerut
lali ing samayanira

pan sampun atêmpuh jurit
surake kadya ampuhan
Ki DêmangJagaragane
pangamuke katadhahan
mungsuh Pangeran Dêmang
prajurit Pajang kèh tatu
lawan ingkang pêjah kathah

Dipati Pajang ngawaki
anênggih kathah katawan
Tambakbaya pangamuke
kinarubut ing prawira
Tambakbaya wus sayah
kalindhih nulya lumayu
sarwi ngucap ngundhat-undhat

Ki Mandura dèn pisuhi
dene cidra ing ubaya
wong Pajang angucap kabèh
Ki Mandura kaniaya
cidra sanggupanira
wong Mataram samya ngrungu
ginarit sajroning driya

Mandura purwaning kardi
sakathahe wong Mataram
samya anitèni kabèh
Dipati Pajang lumaywa
lan Arya Tambakbaya
angampiri garwanipun
binoncengakên ing kuda

pan sarwi dipun tututi
palayune sêsandêran
andêrwili sêsambate
lah bojo dèn kukuh sira
manawa têmah tiba
mênèk kêcandhak ing mungsuh
Nyi Tambakbaya mèh tiba

semahe dipun cêkêli
tumulya atilar kuda
ngucap Tambakbaya age
iki kang dadi wisuna
yèn ora sun tilara
dèn tutkên saparan ingsun
mari-mari yèn kêcandhak

sampun prapta ing Sumanggi
sami anumpak baita
nênggih wong katri wus kamot
Ki Tumênggung Jagaraga
lan Arya Tambakbaya
Dipati Pajang nèng ngayun
sinigêg kang lampah palwa

wong Mataram kang nyêkêli
kuda kang aran pun dumba
jaran têtiga kathahe
pan sampun sami kabandhang
wong Pajang binoyongan
dèn pèk kêbo sapinipun
binakta dhatêng Mataram

anênggih sampun atêbih
lampahe Dipati Pajang
ing Surabaya jujuge
wong Mataram sampun bubar
tan kawarna ing marga
wus prapta nagri Matarum
sri narendra siniwaka

wus katur bandhangan sami
kuda kang aran pun dumba
kalawan bêboyongane
wus sami katur sadaya
suka sri naranata
Dipati Pajang dinangu
ngêndi ingkang dèn ungsia

kang dinangu matur aris
nênggih dhatêng Surabaya
katiga tunggil parane
kang sinuhun lon ngandika
hèh kakang Martalaya
sira sun kongkon anglurug
lawan Arya Jasupônta

ya padha cawisa dhingin
sadandananing ayuda
wong sèwu numbakanyare
wong bumija acawisa
lan sira utusana
mring Pathi awèha wêruh
yèn su kon nglurug mring Tuban

wus kondur sri narapati
lumêbèng mring dalêm pura
tan kawarna ing lamine
wong Mataram wus siyaga
Ki Dipati Santênan
sampun ngadêg barisipun
ngantêp wadya ing Mataram

jêng sultan enjing tinangkil
pêpak ingkang balakuswa
sumêkta lan gêgamane
Adipati Martalaya
lawan Jayasupônta
sampun winêling sêdarum
Martalaya awotsêkar

ngandika Sultan Matawis
lah uwis sira mangkata
dèn prayitna ing jurite
para mantri atur sêmbah
wus budhal ing paseban
wadyabala pan gumuruh
budhal sagungirèng wadya

datan kawarna ing margi
wus prapta nagari Tuban
dipati barise amor
ing Pathi lan wong Mataram
wong Tuban kagegeran
wong cilik samya lumayu
angungsi sajroning kitha

wong Sêdayu samya ngili
kêlawan wong Pringgabaya
samya mring Tuban parane
nênggih Adipati Tuban
pan dhingin wus utusan
mring Mandura wus biyantu
mapag prang wadya Mataram

lan Dipati Surawèsthi
wus samya saguh bantu prang
Dipati Surabayane
datan lumaku mring Tuban
anênggih jaga kutha
kang kinèn lumaku bantu
Ki Adipati Sanjata

nênggih angungsi rumiyin
kang saking nagri ing Pajang
Ki Dêmang Jagaragane
jinunjung linggih dipatya
Sênjata wastanira
punika kang kinèn bantu
marang Ki Dipati Tuban

Tambakbaya kinèn ngirid
prajurid ing Surabaya
wus budhal tata lakune
miwah gêgaman Mandura
ingkang bantu mring Tuban
nênggih sèwu kathahipun
wus prapta nagri ing Tuban

wus anèng jro kutha Tubin
sampun sinungan pondhokan
purna wau winiraos
kocapa wadya Mataram
apan ta sampun tata
wong Mataram pondhokipun
wontên sakiduling kitha

dene Dipati ing Pathi
barise kilèning kitha
sampun sumêkta pondhoke
biting jagang sampun dadya
santosa kapurancang
ngrangsang kutha karsanipun
ing mangke sampun têngara

sigra majêng ingkang baris
wong Mataram wus angrangsang
kutha agiyak surake
arame abêbêdhilan
wau ta kang ayuda
swarane lir gunung rubuh
sênjata wasiyat Tuban

wasta kalih sidamukti
kalawan aran pun gêlap
anulya angungêlake
sênjata anulya pêcah
wus tugêl dadi papat
pun gêlap lamun arêmuk
adipati angandika

tugêlipun sidamukti
ciptaning tyas sang dipatya
yêkti iku têngêrane
wirayat kang kuna-kuna
yèn pêcah kang sanjata
nagri Tuban pasthi lêbur
tan ana ing dayanira

kang pêrang kasaput wêngi
mundur Adipati Tuban
amicorèng jro kalbune
kalamun ingsun sêranga
priye gonku mênanga
wasiyatku uwis ajur
pasthi prangku yèn kasoran

wus malêbêt dalêm puri
pinarak lan para garwa
dipati lêsu sêmune
alon dènnya angandika
sira sang adipatya
ngandika mring garwanipun
hèh sira padha dandana

kabèh duwèkmu ja kari
padha sira gendhongana
aywa na kèri wismane
dipun age sêlak rina
kang garwa sampun dandan
wancinipun têngah dalu
kèn nimbali punakawan

wus prapta abdi winangsit
padha sira tabuhana
nèng paseban dipun rame
dimène wadyèngsun inggar
akukuh yudanira
mêngko ingsun arsa ngamuk
poma aja na pêpeka

wancinira têngah ratri
Dipati Tuban wus mangkat
kalawan wau garwane
gamêlan sampun tinêmbang
wong jro agiyak-giyak
Dipati Tuban gya mêtu
amiyos saking butulan

Adipati Tuban aglis
pan sampun numpak baita
sigra ababar layare
pan mangetan lampahira
sumêdya ngungsi ngarga
lah ing ngriku kang winuwus
kocapa sajroning kutha

pan sampun enjing nulya glis
ramening prang long-linongan
umyang ing jro gamêlane
sakeca gènnya tabuhan
samya agiyak-giyak
wong dalêm eca ing kalbu
anyana gustine nendra

Tambakbaya Adipati
lawan Dipati Sênjata
sampun uninga karone
yèn Dipati Tuban kentar
wong agung pagunêman
mangkana ing rêmbugipun
Dipati Sênjata mojar

punapa ta karsa adhi
Dipati Tuban wus minggad
anyilipkên palayune
andika kinarya pakan
magut uwong Mataram
boya eca raosipun
tan wande dika kasoran

nêdha sama bolos wêngi
sapa kang yitna yuwona
yèn kacêpêngbok pinatèn
sampun prasami adandan
sigra lolos kadwinya
Dipati Sênjata wau
lan Dipati Tambakbaya

Dipati Sênjata angling
wus takdire wong ing Duban
yèn kapupu nagarane
wus miyarsa wong Mandura
Dipati Tuban minggat
wong Mandura samya muwus
hèh ta batur bubarêna

wruhanira dèn apusi
dening Adipati Tuban
sira iki kari dhewe
wong Mandura sigra bubar
samya mêdal pungkuran
apan sampun numpak prau
kawarnaa wong ing Tuban

ingkang sami maksih baris
kang jaga anèng plataran
wêruh yèn bolos gustine
anulya ngêlun sadaya
samya ngrêmbug uripnya
mangalor palayunipun
samya ngrêbut kang baita

wong wadon pating jalêrit
swaraning tangis gumêrah
kang apisah lan bojone
ana kang kelangan suta
sami abilulungan
arame rêbat pêrau
kang sawênèh rêrêjêngan

anèng têpining bênawi
kang tangis kadya ampuhan
arame rêbut ênggone
wasana ingkang baita
pan kêkathahên janma
kèrêm prau silêm banyu
kathah wong pating karambang

ya ta wong Mataram uning
yèn kitha lèr sampun bêdhah
pan wus suwung nagarane
tandya wong Mataram sigra
samya angrangsang kitha
sadaya prasamya mlêbu
lawang kitha wus binêdhah

wus malêbêt jroning puri
samya arêbat rayahan
Dipati Wôngga parane
angungsi dhatêng Ngalengga
wong Tuban kang kocapa
wadone binakta mêtu
sêdyane dadi boyongan

ri sampunira ing mangkin
nulya mundur wong Mataram
datan kawarna lampahe
sampun prapta ing Mataram
pêpak wadya sadaya
gêgaman tata akumpul
ing prênahe sowang-sowang

sinuhun miyos tinangkil
sineba ing wadya aglar
ingkang nglurug prapta kabèh
wus munggèng ngarsa jêng sultan
prasamya tur boyongan
sadaya sampun kaatur
kalangkung suka sri nata

jêng narpa sampun gêganjar
wadya ingkang dhatêng jurit
sadaya sampun warata
Arya Jasupônta nênggih
sampun jinunjung linggih
jumênêng sira tumênggung
wasta Sujanapura
bupati samya ngèstrèni
wus misuwur nagri Mataram sadaya

sang nata sampun ngadhatyan
tan kawarna ing alami
wau jêng narpa sineba
pêpak wadya ing Matawis
sang nata ngandika ris
Ki Janapura sirèku
mêngko sira sun duta
iya mênyanga mring nagri
ing Mandura sira inggal lurugana

angirida wong Mataram
sira dadia pangarsi
wadya pasisir sadaya
sira adua ngajurit
Dêmak kalawan Pathi
Kalinyamat lawan Kudus
Nglasêm lawan Juwana
Kaliwungu lan Garêsik
lan Gajihan Batang lawan Pêkalongan

Wiradesa lan Pamalang
Barêbês lawan wong Têgil
Wirasaba lan Sumêdhang
sira adua ing jurit
nata dhawuhkên maring
Ki Tumênggung Singaranu
lah sira kongkonana
sakèhe wadya Pasisir
patêmona ing Badholèng tata bala

Sujanapura wotsêkar
sakèhe mantri panumping
sami tur bêkti sadaya
numbakanyar lan wong bumi
wong sèwu awotsari
gêgaman budhal rumuhun
mantri lumakyèng wuntat
dadi pangiriding baris
Tumênggung Sujanapura wus lumampah

sampun lêpas lampahira
datan kawarna ing margi
ing Badholèng sampun prapta
sakèhing wadya pasisir
pan sampun sami prapti
samya acawis pêrau
miwah baita tundhan
tunggangane wong Matawis
Ki Tumênggung Sujanapura wus minggah

anitih kang palwa lanang
prasamya asikêp bêdhil
sakèhe para dipatya
wus anitih palwa sami
sagung tundhan prau lit
para wadya numpak ngriku
sampun ambabar layar
tinon lir paksi tumiling
anèng laut ting karêlap ting karêthap

wus prapta ing Surabaya
dèn sêsiwo kang nagari
wong cilik kèh kagegeran
samya ngungsi jron nagari
wadya ing Surawèsthi
ing mangke nora têtulung
marang nagri Mandura
ajaga kitha pribadi
kawarnaa gêgaman gêng ing lautan

wus prapta nagri Mandura
prapta pinggiring kêkisik
kawarnaa wong Mandura
pêpak anèng ing Pasisir
prasamya anjagani
wong Mataram inggahipun
sampun ayun-ayunan
arame bêdhil-binêdhil
wadya surak gêr kadya tangkêp ngakasa

wong Mataram pan kewuhan
ora olèh papan jurit
ingkang mara mara pêjah
kang amundur-mundur kanin
nanging wadya Matawis
amêksa angungkih purun
anênggih katadhahan
gènnya aprang wus alami
kawarnaa wong Mandura pirêmbagan

Dipati Sampang Mandura
Sumênêp lan Surèngwèsthi
ing Balega Pakacangan
samya agunêm ing wêngi
Dipati Sampang angling
kadipundi karsanipun
kèhing para dipatya
ing jurite wong Matawis
sampun lama tan ana wêkasanira

ing mangke karsa manira
dimèn munggah wong Matawis
yèn wus munggah nèng dharatan
nêdha dèn antêp kang jurit
sayêkti wong Matawis
pêsthi mati klêbèng banyu
ginêtak saka ngarsa
undure kalêbèng warih
wong Mataram pasthi pêjah dening toya

bupati wus samya rêmbag
sampun ingundhangan sami
sakèhe para bupatya
kinèn andhêdhêp rumiyin
yèn munggah wong Matawis
amêntas kang anèng laut
anulya tinarajang
dimèn tumpês wong Matawis
lah ing ngriku sinigêg wadya Mandura

gantya kocap wong Mataram
Tumênggung Sujanapuri
lagya samya ôndrawina
anèng têngahing jaladri
bupati dèn utusi
sadaya samya tumurun
nitih baita kapal
Dipati Dêmak wus prapti
wus aminggah baitane Janapura

bupati prasamya prapta
anitih pêrau alit
prasamya adhêdhayungan
wênèh jungkung dèn titihi
tuwin anitih konthing
pêrau samya andulur
sampun prapta sadaya
wus minggah para dipati
palwanira Ki Tumênggung Janapura

ki tumênggung angandika
angantêp sakèh bupati
kadya punapa prikônca
gènnya aprang sampun lami
datan ana mungkasi
wong ngili akathah lampus
mangke karsa manira
nêdha sami angawaki
pra bupati lah samya wontên ing ngarsa

sakèhe para prawira
apêranga ta kariyin
bupatine angirida
kalamun pinrêk ngajurit
sakèh prawira sami
lah nêdha prasamya ngamuk
aja na kang kuciwa
samya barêng angêmasi
pra bupati samya gilig rêmbagira

pan sampun aprajanjian
sarêng bubar bangun enjing
samya manggèn sowang-sowang
sakèhing para bupati
tan dangu sampun prapti
dhatêng ing baitanipun
suwarèng marang bala
sadaya wus dèn undhangi
byar raina wus samya dandan ngayuda

samya minggirakên palwa
prajurit wus andhingini
tan ana sabawanira
wus samya munggah aririh
prajurit ngati-ati
prapta ing dharatan sampun
samya nata gêgaman
wadya lit kabèh wus prapti
wong Mataram 

 nèng dharat prayitnèng baya


pan sampun nata gêgaman
arantap pinggir pasisir
kêbak wadya ing Mataram
sanjata sampun miranti
kolontaka nèng ngarsi
ngegla mariyêm nèng ngayun
towok tulup lan panah
purna wadya ing Matawis
kang kocapa dipatine ing Mandura


ngandika mring wadyanira
mungsuh kinèn mirsa aglis
utusan sampun uninga
yèn wong Mataram wus rakit
prajurit para mantri
sampun tata barisipun
tuwin para bupatya
wus minggah sadaya baris
duta wangsul wus marêg ing gustira


matur gugup gya têngara
kasêsa tataning baris
dene ta ina kang mêngsah
samya lena ingkang mantri
nora anyana mangkin
lamun dèn unggahi dalu
dadya gugup têtanya
dene mungsuh ambêdhili
wong Mataram surak gêr lir langit rêbah


wong Mandura sampun mêdal
rusak tataning kang baris
agugup asêlak prapta
wong Mataram ambêdhili
wong Mandura kèh mati
kang kêna pelor jêpupung
pan kadhingan papan
ingkang mara-mara mati
ingkang mundur wong Mandura kapracondhang


sakèhe para dipatya
ing Mandura ingkang kèri
samya ngawaki pribadya
arsa ngantêp ing ajurit
Dipati Caturkait
sumêdya barênga lampus
nênggih wong Pamêlingan
pan arsa angantêp jurit
sêdyanira 

 lêbura anèng jro kitha


lawan wadya Ngarebaya
Balega Sumênêp inggih
arêmbug lawan Mandura
Dipati Sampang nuruti
rêmbugnya sampun dadi
sigra atêngara nêmpuh
suraknya gêgênturan
kadya bêlah bumi gonjing
swaranira kang surak umyang gumêrah


kalantaka asauran
gumlêgêr swaraning bêdhil
ngakasa kadya tangkêba
tibaning mimis lir grimis
wong Mandura kèh mati
wong Mataram kathah tatu
rame dènira yuda
dangu tan ana kalindhih
prajurite Mandura ngamuk sadaya


barêng rampak anarajang
arame têmpuhing jurit
wong Mataram samya tadhah
prajurite angawaki
tuwin para bupati
ing pasisir sarêng nêmpuh
arame bôndayuda
wong Mandura akèh mati
pra prawira Mandura tan na mundura


Durma
prajurite wong Mandura anarajang
aran pun Jagapati
polahe lir wagra
tanaya kurang pangan
wong Mataram anadhahi
pan sampun pêjah
wontên prajurit malih


anarajang awasta pun Jayèngkara
kalawan Jayèngpati
tuwin Jayèngrana
catur Suradilaga
kapônca sang Surèngpati
êsat Jabrata
kasapta Gobag-gabig


asthanira Ki Dêmang Sabukbalumbang
nawa Rôngga Dhaggêdhig
ênir Dêmang Latah
Ki Dêmang Cukakakan
Thonakani wêdi ngisis
sinuduk pêjah 


lan Ki Bosênaurip


sarêng nêmpuh suraknya kadya ampuhan
gêr lir rubuh kang langit
prajurit kèh lena
ya ta Dipati Sampang
pêrange anguciwani
sampun lumajar
binuru wong Matawis


wong Mandura ingkang pêjah ayêyutan
dipatine angisis
pan sampun lumaywa
Dipati ing Mandura
Dipati Sumênêp gêndring
tuwin Balega
lumayu lonjong mimis


Aribaya pêlayune kêkadhalan
wong Mataram nututi
nênggih pamêlingan
muwêr nèng jroning kitha
sumêdya angantêp jurit
nèng jroning kitha
sumêdya ambêk pati


wong Mataram sigra sami abêbandhang
sampun laju kang jurit
nulya rêrêp samya
nênggih wontên padesan
warnanên wau Dipati
Sampang utusan
mring pondhok wong Matawis


atur surak mring Tumênggung Janapura
mapan sampun apanggih
utusan tur sêmbah
surat wus tinampanan
binuka kang ponang tulis
sêsmitanira
kawula atur bêgti


ping kalihe inggih ambarsa ngawula
jêng sultan ing Matawis
andika tanggunga
ing awon sae kula
nadyan tumêka ing pati
dunya ngakerat
jêng sultan gusti mami


langkung suka Tumênggung Sujanapura
ing saungêling tulis
sigra kang cundaka
kinèn nuli wangsula
matura marang si adhi
ya dèn pracaya
ywa sumêlang ing galih


sampun pamit utusan 

 wangsul wus prapta
matur marang ing gusti
ing ngriku saksana
kocapa ing Santênan
nênggih Adipati Pathi
miyarsa warta
wong Mataram kèh mati


karsanira Dipati Pathi Bragola
ambantoni ngajurit
sigra atêngara
amêpak wadyanira
prajurit Pathi abaris
sumêktaning prang
pra mantri samya nangkil


sampun pêpak prajurite wong Santênan
kang wasta Sawunggaling
lawan pun Wijômba
munggèng ngarsa dipatya
punika mantri prajurit
samya pilihan
andêl-andêling jurit


adipati gya akèn nêmbang têngara
ambudhalakên baris
sigra adipatya
sampun nitih turôngga
mangkat ngiringkên wong Pathi
gêgamanira
kadya prawata sari


lah ing ngriku lampahe ki adipatya
kawarnaa kang baris
anèng ing Mandura
Kyai Sujanapura
pan ing mangke ingkang karsi
arsa angrangsang
wêkasan ingkang biting


wus lumampah gêgaman kang ngêpung kutha
midêr wadya Matawis
kang lor kidul wetan
kilèn pan binarisan
apan ta sampun prajangji
sarêng angrangsang
kocapa jroning biting


wong jro kitha nênggih Mêkasan sadaya
prasamya ambêg pati
sampun amêlatar
prajurit wus prayitna
bupatine tunggu kori
wong kajinêman
ingkang dipun kêkisik


Ki Tumênggung Sujanapura barisnya
angarêpakên kori
wingking kori kanan
wong pasisir barisnya
sigra atêngara muni
nêmpuh sêdaya
gêng

gih dipun tadhahi


pan gumuruh swaraning bêdhil lir gêrah
kalantaka amuni
suraknya barungan
kadya tangkêp ngakasa
wong Mataram akèh mati
wênèh kabranan
miwah wadya pasisir


Ki Tumênggung Sujanapura tumingal
yèn balanya kèh mati
sigra anêrajang
angawaki pribadya
nyandhak wadung madung kori
wong Pamêkasan
sadaya ambêdhili


datan kandhêg dènira amadung lawang
sampun bêdhah kang kori
wong ing Pamêkasan
sampun mêpak sadaya
anulya anêmpuh wani
jroning wiwara
samya lêmbing-linêmbing


ingkang yuda arame pêdhang-pinêdhang
wênèh katga agênti
caruk ujung asta
sigra jambak-jinambak
wênèh ana ting-binanting
arêrêjêngan
sêndhal-sinêndhal gênti


Dyan Tumênggung Sujanapura narajang
angawaki pribadi
Dipati Mêkasan
ngriku awas tumingal
dipati sigra ngawaki
suraking bala
kadya ngrubuhna langit


Ki Tumênggung Sujanapura tinumbak
gancang dènira nakis
putung ponang watang
Dipati Pamêkasan
anulya dipun larihi
tangkis curiga
tugêl watang kêkalih


Ki Tumênggung Sujanapura brêmantya
narik curiga aglis
Dipati Mêkasan
sinuduk jajanira
watara kacêp sanyari
amalês sigra
nulya dipun larihi


Ki Tumênggung 

 Sujanapura kang kêna
sêsalange kang kering
pasah sakênaka
gêtihe tan umêdal
anulya kasaput wêngi
mundur kang yuda
samya atawan kanin


Adipati Pamêkasan sampun pêjah
anèng sajroning puri
Ki Sujanapura
seda wontên pondhokan
wadya Mataram atintrim
ingkang kocapa
Ki Adipati Pathi


sampun prapta ing Santênan barisira
nanging nora mêningi
mring Sujanapura
pan sampun masanggrahan
wus myarsa lamun ngêmasi
Sujanapura
sigra Dipati Pathi


undhang-undhang mring sagung baris Mataram
prituwin wong pasisir
ja na kabèh padha
lelane Janapura
iya ingsun kang gumanti
pangiriding prang
ngrênggani senapati


lah ing kono wus rinakit gya têngara
mangsah kanan myang kering
wong ing Pamêkasan
kang mêksih nèng jro kitha
manahe prasamya wingwrin
gustine seda
mila kêndho ing jurit


wus malêbêt prajurite ing Santênan
wong jro biting kèh mati
nulya nungkul samya
wênèh ngrêbut panganggya
pawèstrine dèn boyongi
bandhosanira
dipati dan kêpanggih


myang garwane samya jinarah sadaya
miwah pingitan adi
tangisira umyang
wong dalêm awurahan
prasamya binakta mijil
mring wong Santênan
wusdene wong Matawis


wong Mandura mapan sami binoyongan
sadaya tan akari 


nanging wong ing Sampang
pan ora binoyongan
dene wus nungkul rumiyin
bupatinira
nênggih agawe bêcik


Ki Dipati Ngaribaya ngungsi ngarga
lajêng dhumatêng Giri
Sumênêp Dipatya
kacêpêng wus binônda
anulya dipun pêjahi
Dipati Blega
binakta mring Matawis


sampun bubar Adipati ing Santênan
miwah wadya Matawis
pasisir sadaya
sampun anitih palwa
layare binèbèr aglis
datan kawarna
sampun prapta Garêsik


nênggih Adipati Sampang atut wuntat
sewaka ing Matawis
nahên kang kocapa
jêng sultan ing Mataram
sampun ngaturan upêksi
Sujanapura
nênggih sampun ngêmasi


dene garwa sêliripun Janapura
sampun binoyong sami
Balega kabêkta
Sumênêp sampun pêjah
Pamêkasan inggih lalis
lan Janapura
têmpuh sarêng ngêmasi


sangêt ngungun dupi myarsa sri narendra
ngandika sri bupati
patènana enggal
kang aran Si Balega
kang kinon amêsat aglis
kapêthuk marga
nèng Jurang dèn pêjahi


sampun pêjah ki dipati ing Balega
Jurangpalwa puniki
jisime pinêtak
kocapa kang lumampah
ing wuri prapta Matawis
Pangran Pragola
lan sabalanipun Pathi


lawan wadya Mataram prapta sadaya
nênggih Dipati Pathi
pan dadya tontonan 


gêgaman ing Santênan
warnane lir yangyang tulis
têngaranira
lir pendah wukir sari


busanane prajurite murub mubyar
pan sami dèn songsongi
Dipati Santênan
wigya anitih kuda
pinayungan kartas kuning
tinon dipatya
Mataram tanpa tandhing


sapraptane jroning kitha ing Mataram
Jêng Sultan wus tinangkil
ing wadyabalanya
kang nglurug samya prapta
miwah Adipati Pathi
munggèng ngarsendra
angaturakên bêkti


langkung suka nala dalêm kangjêng sultan
sigra ngandika aris
Adipati Sampang
sira sun pundhut putra
Dipati Sampang ngabêkti
langkung sihira
muka konjêm ing siti


wus ginanjar dipatinira wong Sampang
miwah Dipati Pathi
sinungan kancana
pangangge lawan arta
miwah wadya ing Matawis
sami ginanjar
miwah têkèng pakathik


langkung sihe Sri Narendra mring Dipatya
Sampang pinundhut siwi
jêng sultan wus bubar
saking ing pagêlaran
kondur dhatêng dalêm puri
gya kangjêng sultan
pinêthuk dalêm manis


Dhandhanggula
tan kawarna ing laminya mangkin
kang kocapa Jêng Sultan Mataram
miyos tinangkil wadyandhèr
munggèng ngarsa sang prabu
wontên abdi dalêm kang nami
nênggih pun Gêniroga
wus jinunjung lungguh
ran Tumênggung Endranata
Kangjêng Sultan nulya angandika aris
mring Mangunonêng 

 agya


Mangunonêng adandana aglis
ing ayuda sira angluruga
mring Surabaya dèn age
sakèhe wadyaningsun
iya sira ingkang angirid
Mangunonêng wotsêkar
sigra budhal sampun
Ki Ngabèi Katawêngan
Dêmang Yudaprana sampun awotsari
sadaya sampun bidhal


wong Mataram wus abudhal sami
lampahira marang Surabaya
tan kawarna ing lampahe
prapta ing Japan sampun
ing Têrusan dipun pondhoki
bangawan sinangkrahan
pan sarwi binêndung
kang mili mring Surabaya
ingurugan bêbathang lan kolang-kaling
dadya wong Surabaya


nora nana toya kang binukti
singa ngombe banjur dadi lara
awatuk lara wêtênge
mantri samya arêmbug
wênèh ana kang ngajak jurit
ana ngajak têluka
ngriku sampun katur
mring Dipati Surabaya
sinewaka dening ingkang para mantri
ngabèi lawan arya


pra dipati tumênggung dipati
pêcattôndha rôngga lawan dêmang
wus samya anangkil kabèh
mapan sampun umatur
kang sapalih angajak jurit
sêparo ngajak têpang
kèmêngan tyasipun
Adipati Surabaya
wau ingkang datansah angajak jurit
lumaku ingabêna


wadya Surabaya kabèh angling
Tambakbaya maksa kumawawa
amêthukakên jurite
yèn mênanga karuhun
pêsthi unggul 

 dènira jurit
duk mêksih anèng Pajang
ing pangrasaningsun
wong mati angajak-ajak
Tambakbaya bêburone wong Matawis
pasthi agawe ala


ki dipati kèmêngan ing galih
dipun raos lêrês ingkang mojar
angajak têpunga mangke
dèn rasa ing tyasipun
nanging maksih karasèng galih
isine saya kathah
sakèh wadya kuru
labête lami tan mangan
sakathahe nênggih kang angajak jurit
samya têluk sadaya


mring Mataram samya nungkul bêkti
dadya Adipati Surabaya
awuyungan jro kalbune
ing mangke sêdyaningsun
arsa nungkul marang Matawis
lah putraningsun sira
lumakua nungkul
ingsun pan ora tumindak
putraningsun Mas Pêkik sun gawe wakil
kèringa mantrinira


para mantri samya awotsari
matur dhatêng gusti sang dipatya
pangraos kawula mangke
lah anggèr lampahipun
yèn kawula botên mungkasi
yèn suwawi lan karsa
paduka pukulun
inggih tumindak priyôngga
apanggiha lan Kangjêng Sultan Matawis
supados katrimaa


Adipati Surabaya angling
ingsun wêruh kabèh karsanira
yêkti ingsun ora sae
katêmua sang prabu
ngamungêna putrèngsun iki
Mas Pêkik wus prayoga
dadya wakil ingsun
manira srahkên Hyang Suksma
lara pati langkung karsaning Hyang Widhi
ingsun uwis pracaya



lah Urawan lumakua aglis
iringêna lakune putrèngwang
sira dadi sêratine
anggawaa wong sèwu
lan sagunge kang para mantri
bêktaa kang barana
iki surat ingsun
angsungêna mring utusan
kangjêng sultan kang baris jabaning biting
Mangunonêng wastanya


sigra budhal Rahadyan Mas Pêkik
pan ingiring wadya Surabaya
pan samya tata lakune
rajabrana pinikul
kang pikulan munggèng ing ngarsi
nênggih kinarya ruba
kang badhe anungkul
sapraptaning pabarisan
dèn sêsiwo dening wadya ing Matawis
wong Surabaya ebat


Kyai Dêmang Urawan kariyin
bêkta sêrat tan adangu prapta
anênggih barisan gêdhe
Ki Mangunonêng wau
Ki Urawan dipun panggihi
wus katur suratira
winaca ing kalbu
mangkana ijêmaning srat
lamun têluk Pangran Surabaya nanging
wakil mring putranira


Mangunonêng sigra dènira ngling
iya iku babo karsaningwang
kang sun anti salawase
nanging kuciwanipun
putranira kinarya wakil
Mangunonêng ngandika
priye ingkang rêmbug
mantri sadaya turira
môngsa borong Mangunonêng ngandika ris
gaman padha bubarna


gya Ki Dêmang Urawan wus mulih
sampun matur dhumatêng radyan mas
katarima ing lampahe
Mangunonêng winuwus
pan utusan dhatêng Matawis
angaturi uninga
Surabaya nungkul 


enjing wau kawarnaa
sampun bubar kabèh wadya ing Matawis
tuwin ing Surabaya


tan kawarna lampahirèng margi
sampun prapta garêbêg samana
samya arêrêp barise
kawarnaa ing dalu
Mangunonêng lawan Ngabèi
Katawêngan rêmbagan
lan Yudapranèku
Katawêngan sigra mojar
kadospundi Dipati ing Surawèsthi
dene boya lumampah


botên eca suraosing galih
bokmanawa manahe tan lômba
kinarya bujuk putrane
Mangunonêng amuwus
yèn mangkono karsanirèki
prayoga ingutusan
lamun yêkti nungkul
lah iya age nusula
wus utusan Mangunonêng duta mantri
marang ing Surabaya


Dyan Mas Pêkik ambêktani mantri
Ki Urawan kang kinèn matura
kang sangêt mring sudarmane
utusan wus lumaku
tan winarna ngênu wus prapti
nagari Surabaya
Urawan gya matur
sampeyan gusti ngaturan
tumindaka dhumatêng nagri Matawis
sowana kangjêng sultan


adipati agupuh ing galih
wus busana kuda kinambilan
sarwi nutuh sarirane
rumaos lamun luput
datan dhahar rêmbaging mantri
môngsa yèn mangkonoa
galihe anglulun
ingsun têdha ing Hyang Suksma
kangjêng sultan ngapuraa jênêng mami
cupêt baliluningwang


sampun budhal sira Adipati
Surabaya lawan Tambakbaya
andhèrèkake 

 lampahe
Ki Sanjata tan kantun
Adipati Pajang tan kèri
sigêg ingkang winarna
pabarisan agung
anganti ing Pranaraga
Adipati Surabaya sampun prapti
dhatêng ing Pranaraga


gya klêmpakan sagunging dipati
Mangunonêng lawan Katawêngan
Yudaprana sakancane
sami rêrêp nèng ngriku
nênggih nganti karsa narpati
tan antara samana
wontên duta rawuh
mundhi timbalan jêng sultan
wus kêpanggih lawan Mangunonêng aglis
pangeran kang utusan


sampun prapta nênggih Adipati
Surabaya sigra kang utusan
dhawuhkên timbalan rajèng
paduka kinèn wangsul
lawan putra dika Mas Pêkik
dhumatêng Surabaya
dhawuh kang sinuhun
mung Dipati Tambakbaya
kang pinundhut kacaosna mring Matawis
lampahe dipun inggal


lawan sakèhe kang para mantri
Surabaya pinundhut sadaya
kinèn lajênga ing mangke
putra paduka prabu
apan arsa inggih udani
mantri ing Surabaya
dipati tumungkul
datan kuwasa lênggana
ing karsane kangjêng sultan ing Matawis
Surabaya katura


nadyan pati urip ingsun iki
pan sumôngga karsane jêng sultan
datan ngraosa adarbe
tan kawarna ing ênu
Mangunonêng wus dèn timbali
mantuk marang Mataram
sakônca wus daut
sarta mantri Surabaya
myang Dipati Tambakbaya datan kari
tan kawarna ing marga


sapraptane ing Pajang anuli
Tambakbaya sigra pinêjahan 


nênggih kalangkung têguhe
tan pasah ing braja gung
ingantêban sela tanapi
datan ginawe rasa
dene pêjahipun
apan binandhulan sela
sinilêpkên ing bêngawan pêjahnèki
Mangunonêng gya mlampah


sampun prapta nagari Matawis
enjing miyos kangjêng sri narendra
pêpak wadya nangkil kabèh
kasaru praptanipun
Mangunonêng munjuk ngarsa ji
manêmbah ing suku sang
salampah wus katur
pinurwa têkèng wêkasan
panungkule Dipati ing Surawèsthi
sampun katur sadaya


myang pêjahe Ki Tambakbayèki
anèng Pajang wus katur sadaya
miwah bêstan mantri kabèh
lan boyongan wus katur
angandika sri narapati
ya sakèhing bêbandan
mantri Surèngkewuh
kabèh padha uculana
lan sakèhe bojone ulihna sami
marang ing lakinira


bêstan sampun sami dèn uculi
bojonipun pinaringkên samya
mring lakine dhewe-dhewe
ngandika sang aprabu
dene karsaningsun ing mangkin
Si Tumênggung Sêpanjang
ingkang ingsun tuduh
ngayumi wong Surabaya
amituhu sagung wadya ing Matawis
jêng sultan malih nabda


lah ta sira muliha dèn aglis
lan si paman anèng Pranaraga
ampirana dipun age
iku mèlua mantuk
mring nagara lawan si adhi
omahna jaban kutha
aja gawa batur
kang kinon anulya

budhal
sampun prapta ing Pranaraga sira glis
pangeran atut wuntat


tan kawarna ing marga wus prapti
Surabaya Tumênggung Sapanjang
angênggèni ing kuthane
pangeran ênggènipun
anèng Rêmpah saanak rabi
ênêngêna samana
kocapa Matarum
Ingkang Sinuhun Ngalaga
ari Soma jêng narpa miyos tinangkil
wus prentah jingga mudha


Durma
sampun miyos sri narendra pagêlaran
magêrsari marapit
lêmbing tulup pêdhang
kalawan tumbak tlêmpak
wong anyutra kanan kering
wong priyantaka
anèng ngarsa atêbih


saragêni ajajar ana ing ngarsa
gandera daludag sri
ngriku kang aseba
kapêdhak jagabaya
cakrabane kang nisihi
wadya balabar
sêsêg atumpang wêntis


Panêmbahan Purbaya nèng ngarsèng sultan
prituwin rayi-rayi
Jêng Pangeran Arya
Wiramênggala seba
myang Dipati Singasari
lan Têpasana
sadaya sami nangkil


Ki Dipati Juminah sampun sewaka
prituwin Mangkubumi
Pangran Kapugêran
lawan pangeran dêmang
ing ngriku prasamya nangkil
santana kapya
Dipati Sokawati


Dyan Dipati Balitar sampun aseba
miwah para bupati
nênggih Martasana
lan Prawirataruna
Pulangjiwa wus anangkil
Rôngga Lêlana
myang Radèn Wirasari


Sang Dipati Martapura sampun seba
prituwin Adipati
Pamênang

wus sowan
Dipati Pringgalaya
ing ngriku pan sampun maswi
lan Somayuda
Sang Dêmang Malangnakil


Ki Tumênggung Asmaradana wus sowan
myang Radèn Wirasari
Dyan Prawiradona
Rahadyan Towèngsara
Ki Tumênggung Nêbdakardi
Arya Nagara
Sang Arya Dhadhaptulis


Ki Tumênggung Jagabaya anèng ngarsa
lan Riya Mênggala di
Ki Malangsumirang
Ngabèi Nayahita
sira Panji Wirabumi
Astrawadana
Arya Panular nangkil


Ki Ngabèi Radhêgan Somasêtika
Kandhuruhan ing Wêdhi
lan Kartamanggala
lan Kyai Wiraguna
Dipati Sampang wus nangkil
lan Numbakanyar
sèwu cacahing bumi


wong bumija panumping lawan panêkar
ngriku pan sampun maswi
janma gêng sisihnya
prituwin wong asasra
punika kang samya nangkil
pan sampun pêpak
ingkang para dipati


wong Banyumas kêlawan wadya Pasundhan
tuwin bala pasisir
Cirêbon wus seba
lan Dipati Sumêdhang
Barêbês lawan wong Têgil
wadya Pamalang
Wiradesa wus maswi


wong Madiun Balega lan Pakacangan
Kaduwang Jagaragi
Pranaraga sowan
mring ngarsa kangjêng sultan
tan kawarna mantri alit
gêdhong kêparak
wêdananya winarni


Ki Tumênggung Mangunnagara têngênnya
kiwa Ki Suratani
lurah wong kêparak
nênggih Ki Nayagarwa
kaparake kang sasisih
datan kawarna
mantri kang alit-alit


priyayi gung kang

asowan anèng ngarsa
Singaranu Dipati
lawan Endranata
Tumênggung Alap-alap
Arya Môndhalika nangkil
Mangunonêngnya
kalawan Rajaniti


kangjêng sultan ngandika mring pra dipatya
apa mulane Pathi
dene nora seba
ing mêngko wus pêpakan
pasisir môncanagari
iya wus pêpak
seba mring ngarsa mami


Ki Tumênggung Endranata awotsêkar
kawula myarsa warti
Dipati Pragola
mangke arsa balika
amungsuh paduka aji
ing karsanira
ngayoni ing Matawis


pan ing mangke sampun sami asiyaga
arsa ngluruk Matawis
pan inggih nagara
ingkang êlèr punika
prasami dipun bahaki
Warung Balora
Grobogan sampun balik


namung Dêmak punika kang mêksih kêkah
prawira angawaki
Nglasêm Pajagungan
sampun têluk sadaya
Juwana dipun bahaki
mring sang dipatya
inggih Pragola Pathi


angandika kangjêng sultan ing Mataram
yèn mangkono kang warti
payo linurugan
Pangeran Purubaya
matur sintên kang tinuding
nglurugi aprang
ngandika sri bupati


inggih uwa Purbaya karsa manira
arsa tindak pribadi
inggih putra dika
adhimas ing Pragola
ing mangke arsa ngayoni
jênêng manira
milane sun tindaki


wong Mataram padha dandana ngayuda
sun budhal benjing enjing
sagung pra dipatya
samya matur sandika
jêng sultan jêngkar tinangkil
malêbèng pura


ginarbêg para manis


kawarnaa enjing anêmbang têngara
orêk wadya Matawis
gya mêpak gêgaman
sampun pêpak sadaya
ing alun-alun abaris
blabar mring pasar
lêlurung kêbak baris


datan kêna lêlurung ngambah wong liwat
jêjêl dening kang baris
miwah kèhing kuda
pirang pandêlêng sinang
lir samodra tanpa têpi
lamun sinawang
kadya prawata agni


gêgamane wong pasisir warna-warna
ingkang binolang kuning
mamas kapurancang
ana kang ponthang pônca
saparan-paraning baris
jawining kitha
jêjêl baris wong cilik


landhehane wong Sampang ponthang-pinonthang
watang sulam nèng ngarsi
kantra rantap-rantap
tulup lêmbing candrasa
tandange samya ngajrihi
kang manah sura
age têmpuh ajurit


lah ing ngriku kangjêng sultan gya busana
nyamping bathik rêspati
lancingan rinenda
pantês rasukan tambal
apaningsêt cindhe wilis
kuluk bêrci mas
tinurut ing kêkitir


sigra miyos orêg wadya ing Mataram
gêgaman dalêm mijil
saragnine tembak
umyang kang tumbak benang
landhehan wêrgu panjalin
sinulam ing mas
gêlathik mungup asri


wong anulup lan magêrsari akapang
côndraswa tamèng tamsir
nyutra kering kanan
towok arakit kantar
rangin sikêpipun kêris
lir yangyang surat
dinulu angajrihi


kangjêng sultan parentah

nêmbang têngara
ambudhalakên baris
sigra tinêngaran
budhal baris pangarsa
kadya obah bumi gonjing
swaraning wadya
anguwuh anauri


asauran pangriking kuda lan liman
lir ombaking jaladri
lan kriciking watang
kumrêbêt kang duwajwa
dinulu kagiri-giri
lampahing wadya
lir wrêdu ôngga sasra
sajuru-juru ngèbêki
para sêntana
ingkang lumampah wingking


tan winarna enggale ingkang carita
prapta jabaning taji
laju kang gêgaman
sigra prapta ing Pajang
wong pasisir andhingini
môncanagara
wus ngancin nagri Pathi


kangjêng sultan masanggrahan anèng Pajang
wadya kang andhingini
samya angrêrayah
padesan ing Santênan
kidul gunung dèn boyongi
ingkang abôngga
prasami dèn patèni


wong padesan sama gègèr ngungsi kitha
sarwi atur udani
marang lurahira
ya ta kang kawarnaa
ngriku Ki Dipati Pathi
sawêk sineba
dening sagunging mantri


Kandhuruhan kang munggèng ngarsa dipatya
lawan Ki Sawunggaling
prituwin Sindurja
ingkang munggèng ing ngarsa
myang Raja Mênggala sami
samya pêpakan
Dipati Kulon nangkil


Dyan Tumênggung Binarong lan Mangunjaya
samya munggèng ing ngarsi
anênggih jajarnya
Ki Dêmang Tanpanaha
Ngabèi Carangdosadi
lan Arya Tôndha
myang Radèn Mêgatsari


Pêngalasan lawan Dêmang Jagataka
lawan Ki Windupati
lawan 

 Jayèngrana
tuwin Suraprameya
lawan Rôngga Surèngpati
mantri sêdaya
andêl-andêling Pathi


Surataka lawan Dêmang Martalaya
Ngabèi Jayèngpati
lan Wirabramantya
lan Rôngga Martahita
lan Ki Rôngga Kartapati
Astrawijaya
samya andêling jurit


angandika Pangran Dipati Santênan
mring sagung para mantri
ya ta kawarnaa
kang dadya gègèr jaba
kajinêman matur aglis
inggih kawula
angaturi upêksi


pan dêdamêl Matawis sampun aprapta
têpis wiring ing Pathi
lêbur padhusunan
jinarah binahakan
kang bôngga dipun pêjahi
ingkang kacandhak
prasamya dèn boyongi


angandika prajurit Mataram sapa
kang dadya senapati
Kandhuruhan nêmbah
rakanta kangjêng sultan
ingkang tumindak pribadi
wadya balabar
agêng kang ponang baris


prajurite gusti kinêrig sadaya
miwah wadya pasisir
lan môncanagara
samya dhèrèk sadaya
suka Adipati Pathi
sokur kakang mas
sun papage pribadi


lah sakèhe para santana prawira
sira padha sun tari
ya sak sukanira
padha sun jak palastra
aja na kang nguciwani
yèn têkèng têmah
kabèh padha sun kanthi


nèng dharat prayitnèng baya

pan sampun nata gêgaman
arantap pinggir pasisir
kêbak wadya ing Mataram
sanjata sampun miranti
kolontaka nèng ngarsi
ngegla mariyêm nèng ngayun
towok tulup lan panah
purna wadya ing Matawis
kang kocapa dipatine ing Mandura

ngandika mring wadyanira
mungsuh kinèn mirsa aglis
utusan sampun uninga
yèn wong Mataram wus rakit
prajurit para mantri
sampun tata barisipun
tuwin para bupatya
wus minggah sadaya baris
duta wangsul wus marêg ing gustira

matur gugup gya têngara
kasêsa tataning baris
dene ta ina kang mêngsah
samya lena ingkang mantri
nora anyana mangkin
lamun dèn unggahi dalu
dadya gugup têtanya
dene mungsuh ambêdhili
wong Mataram surak gêr lir langit rêbah

wong Mandura sampun mêdal
rusak tataning kang baris
agugup asêlak prapta
wong Mataram ambêdhili
wong Mandura kèh mati
kang kêna pelor jêpupung
pan kadhingan papan
ingkang mara-mara mati
ingkang mundur wong Mandura kapracondhang

sakèhe para dipatya
ing Mandura ingkang kèri
samya ngawaki pribadya
arsa ngantêp ing ajurit
Dipati Caturkait
sumêdya barênga lampus
nênggih wong Pamêlingan
pan arsa angantêp jurit
sêdyanira lêbura anèng jro kitha

lawan wadya Ngarebaya
Balega Sumênêp inggih
arêmbug lawan Mandura
Dipati Sampang nuruti
rêmbugnya sampun dadi
sigra atêngara nêmpuh
suraknya gêgênturan
kadya bêlah bumi gonjing
swaranira kang surak umyang gumêrah

kalantaka asauran
gumlêgêr swaraning bêdhil
ngakasa kadya tangkêba
tibaning mimis lir grimis
wong Mandura kèh mati
wong Mataram kathah tatu
rame dènira yuda
dangu tan ana kalindhih
prajurite Mandura ngamuk sadaya

barêng rampak anarajang
arame têmpuhing jurit
wong Mataram samya tadhah
prajurite angawaki
tuwin para bupati
ing pasisir sarêng nêmpuh
arame bôndayuda
wong Mandura akèh mati
pra prawira Mandura tan na mundura

prajurite wong Mandura anarajang
aran pun Jagapati
polahe lir wagra
tanaya kurang pangan
wong Mataram anadhahi
pan sampun pêjah
wontên prajurit malih

anarajang awasta pun Jayèngkara
kalawan Jayèngpati
tuwin Jayèngrana
catur Suradilaga
kapônca sang Surèngpati
êsat Jabrata
kasapta Gobag-gabig

asthanira Ki Dêmang Sabukbalumbang
nawa Rôngga Dhaggêdhig
ênir Dêmang Latah
Ki Dêmang Cukakakan
Thonakani wêdi ngisis
sinuduk pêjah
lan Ki Bosênaurip

sarêng nêmpuh suraknya kadya ampuhan
gêr lir rubuh kang langit
prajurit kèh lena
ya ta Dipati Sampang
pêrange anguciwani
sampun lumajar
binuru wong Matawis

wong Mandura ingkang pêjah ayêyutan
dipatine angisis
pan sampun lumaywa
Dipati ing Mandura
Dipati Sumênêp gêndring
tuwin Balega
lumayu lonjong mimis

Aribaya pêlayune kêkadhalan
wong Mataram nututi
nênggih pamêlingan
muwêr nèng jroning kitha
sumêdya angantêp jurit
nèng jroning kitha
sumêdya ambêk pati

wong Mataram sigra sami abêbandhang
sampun laju kang jurit
nulya rêrêp samya
nênggih wontên padesan
warnanên wau Dipati
Sampang utusan
mring pondhok wong Matawis

atur surak mring Tumênggung Janapura
mapan sampun apanggih
utusan tur sêmbah
surat wus tinampanan
binuka kang ponang tulis
sêsmitanira
kawula atur bêgti

ping kalihe inggih ambarsa ngawula
jêng sultan ing Matawis
andika tanggunga
ing awon sae kula
nadyan tumêka ing pati
dunya ngakerat
jêng sultan gusti mami

langkung suka Tumênggung Sujanapura
ing saungêling tulis
sigra kang cundaka
kinèn nuli wangsula
matura marang si adhi
ya dèn pracaya
ywa sumêlang ing galih

sampun pamit utusan wangsul wus prapta
matur marang ing gusti
ing ngriku saksana
kocapa ing Santênan
nênggih Adipati Pathi
miyarsa warta
wong Mataram kèh mati

karsanira Dipati Pathi Bragola
ambantoni ngajurit
sigra atêngara
amêpak wadyanira
prajurit Pathi abaris
sumêktaning prang
pra mantri samya nangkil

sampun pêpak prajurite wong Santênan
kang wasta Sawunggaling
lawan pun Wijômba
munggèng ngarsa dipatya
punika mantri prajurit
samya pilihan
andêl-andêling jurit

adipati gya akèn nêmbang têngara
ambudhalakên baris
sigra adipatya
sampun nitih turôngga
mangkat ngiringkên wong Pathi
gêgamanira
kadya prawata sari

lah ing ngriku lampahe ki adipatya
kawarnaa kang baris
anèng ing Mandura
Kyai Sujanapura
pan ing mangke ingkang karsi
arsa angrangsang
wêkasan ingkang biting

wus lumampah gêgaman kang ngêpung kutha
midêr wadya Matawis
kang lor kidul wetan
kilèn pan binarisan
apan ta sampun prajangji
sarêng angrangsang
kocapa jroning biting

wong jro kitha nênggih Mêkasan sadaya
prasamya ambêg pati
sampun amêlatar
prajurit wus prayitna
bupatine tunggu kori
wong kajinêman
ingkang dipun kêkisik

Ki Tumênggung Sujanapura barisnya
angarêpakên kori
wingking kori kanan
wong pasisir barisnya
sigra atêngara muni
nêmpuh sêdaya
gênggih dipun tadhahi

pan gumuruh swaraning bêdhil lir gêrah
kalantaka amuni
suraknya barungan
kadya tangkêp ngakasa
wong Mataram akèh mati
wênèh kabranan
miwah wadya pasisir

Ki Tumênggung Sujanapura tumingal
yèn balanya kèh mati
sigra anêrajang
angawaki pribadya
nyandhak wadung madung kori
wong Pamêkasan
sadaya ambêdhili

datan kandhêg dènira amadung lawang
sampun bêdhah kang kori
wong ing Pamêkasan
sampun mêpak sadaya
anulya anêmpuh wani
jroning wiwara
samya lêmbing-linêmbing

ingkang yuda arame pêdhang-pinêdhang
wênèh katga agênti
caruk ujung asta
sigra jambak-jinambak
wênèh ana ting-binanting
arêrêjêngan
sêndhal-sinêndhal gênti

Dyan Tumênggung Sujanapura narajang
angawaki pribadi
Dipati Mêkasan
ngriku awas tumingal
dipati sigra ngawaki
suraking bala
kadya ngrubuhna langit

Ki Tumênggung Sujanapura tinumbak
gancang dènira nakis
putung ponang watang
Dipati Pamêkasan
anulya dipun larihi
tangkis curiga
tugêl watang kêkalih

Ki Tumênggung Sujanapura brêmantya
narik curiga aglis
Dipati Mêkasan
sinuduk jajanira
watara kacêp sanyari
amalês sigra
nulya dipun larihi

Ki Tumênggung Sujanapura kang kêna
sêsalange kang kering
pasah sakênaka
gêtihe tan umêdal
anulya kasaput wêngi
mundur kang yuda
samya atawan kanin

Adipati Pamêkasan sampun pêjah
anèng sajroning puri
Ki Sujanapura
seda wontên pondhokan
wadya Mataram atintrim
ingkang kocapa
Ki Adipati Pathi

sampun prapta ing Santênan barisira
nanging nora mêningi
mring Sujanapura
pan sampun masanggrahan
wus myarsa lamun ngêmasi
Sujanapura
sigra Dipati Pathi

undhang-undhang mring sagung baris Mataram
prituwin wong pasisir
ja na kabèh padha
lelane Janapura
iya ingsun kang gumanti
pangiriding prang
ngrênggani senapati

lah ing kono wus rinakit gya têngara
mangsah kanan myang kering
wong ing Pamêkasan
kang mêksih nèng jro kitha
manahe prasamya wingwrin
gustine seda
mila kêndho ing jurit

wus malêbêt prajurite ing Santênan
wong jro biting kèh mati
nulya nungkul samya
wênèh ngrêbut panganggya
pawèstrine dèn boyongi
bandhosanira
dipati dan kêpanggih

myang garwane samya jinarah sadaya
miwah pingitan adi
tangisira umyang
wong dalêm awurahan
prasamya binakta mijil
mring wong Santênan
wusdene wong Matawis

wong Mandura mapan sami binoyongan
sadaya tan akari
nanging wong ing Sampang
pan ora binoyongan
dene wus nungkul rumiyin
bupatinira
nênggih agawe bêcik

Ki Dipati Ngaribaya ngungsi ngarga
lajêng dhumatêng Giri
Sumênêp Dipatya
kacêpêng wus binônda
anulya dipun pêjahi
Dipati Blega
binakta mring Matawis

sampun bubar Adipati ing Santênan
miwah wadya Matawis
pasisir sadaya
sampun anitih palwa
layare binèbèr aglis
datan kawarna
sampun prapta Garêsik

nênggih Adipati Sampang atut wuntat
sewaka ing Matawis
nahên kang kocapa
jêng sultan ing Mataram
sampun ngaturan upêksi
Sujanapura
nênggih sampun ngêmasi

dene garwa sêliripun Janapura
sampun binoyong sami
Balega kabêkta
Sumênêp sampun pêjah
Pamêkasan inggih lalis
lan Janapura
têmpuh sarêng ngêmasi

sangêt ngungun dupi myarsa sri narendra
ngandika sri bupati
patènana enggal
kang aran Si Balega
kang kinon amêsat aglis
kapêthuk marga
nèng Jurang dèn pêjahi

sampun pêjah ki dipati ing Balega
Jurangpalwa puniki
jisime pinêtak
kocapa kang lumampah
ing wuri prapta Matawis
Pangran Pragola
lan sabalanipun Pathi

lawan wadya Mataram prapta sadaya
nênggih Dipati Pathi
pan dadya tontonan
gêgaman ing Santênan
warnane lir yangyang tulis
têngaranira
lir pendah wukir sari

busanane prajurite murub mubyar
pan sami dèn songsongi
Dipati Santênan
wigya anitih kuda
pinayungan kartas kuning
tinon dipatya
Mataram tanpa tandhing

sapraptane jroning kitha ing Mataram
Jêng Sultan wus tinangkil
ing wadyabalanya
kang nglurug samya prapta
miwah Adipati Pathi
munggèng ngarsendra
angaturakên bêkti

langkung suka nala dalêm kangjêng sultan
sigra ngandika aris
Adipati Sampang
sira sun pundhut putra
Dipati Sampang ngabêkti
langkung sihira
muka konjêm ing siti

wus ginanjar dipatinira wong Sampang
miwah Dipati Pathi
sinungan kancana
pangangge lawan arta
miwah wadya ing Matawis
sami ginanjar
miwah têkèng pakathik

langkung sihe Sri Narendra mring Dipatya
Sampang pinundhut siwi
jêng sultan wus bubar
saking ing pagêlaran
kondur dhatêng dalêm puri
gya kangjêng sultan
pinêthuk dalêm manis

tan kawarna ing laminya mangkin
kang kocapa Jêng Sultan Mataram
miyos tinangkil wadyandhèr
munggèng ngarsa sang prabu
wontên abdi dalêm kang nami
nênggih pun Gêniroga
wus jinunjung lungguh
ran Tumênggung Endranata
Kangjêng Sultan nulya angandika aris
mring Mangunonêng agya

Mangunonêng adandana aglis
ing ayuda sira angluruga
mring Surabaya dèn age
sakèhe wadyaningsun
iya sira ingkang angirid
Mangunonêng wotsêkar
sigra budhal sampun
Ki Ngabèi Katawêngan
Dêmang Yudaprana sampun awotsari
sadaya sampun bidhal

wong Mataram wus abudhal sami
lampahira marang Surabaya
tan kawarna ing lampahe
prapta ing Japan sampun
ing Têrusan dipun pondhoki
bangawan sinangkrahan
pan sarwi binêndung
kang mili mring Surabaya
ingurugan bêbathang lan kolang-kaling
dadya wong Surabaya

nora nana toya kang binukti
singa ngombe banjur dadi lara
awatuk lara wêtênge
mantri samya arêmbug
wênèh ana kang ngajak jurit
ana ngajak têluka
ngriku sampun katur
mring Dipati Surabaya
sinewaka dening ingkang para mantri
ngabèi lawan arya

pra dipati tumênggung dipati
pêcattôndha rôngga lawan dêmang
wus samya anangkil kabèh
mapan sampun umatur
kang sapalih angajak jurit
sêparo ngajak têpang
kèmêngan tyasipun
Adipati Surabaya
wau ingkang datansah angajak jurit
lumaku ingabêna

wadya Surabaya kabèh angling
Tambakbaya maksa kumawawa
amêthukakên jurite
yèn mênanga karuhun
pêsthi unggul dènira jurit
duk mêksih anèng Pajang
ing pangrasaningsun
wong mati angajak-ajak
Tambakbaya bêburone wong Matawis
pasthi agawe ala

ki dipati kèmêngan ing galih
dipun raos lêrês ingkang mojar
angajak têpunga mangke
dèn rasa ing tyasipun
nanging maksih karasèng galih
isine saya kathah
sakèh wadya kuru
labête lami tan mangan
sakathahe nênggih kang angajak jurit
samya têluk sadaya

mring Mataram samya nungkul bêkti
dadya Adipati Surabaya
awuyungan jro kalbune
ing mangke sêdyaningsun
arsa nungkul marang Matawis
lah putraningsun sira
lumakua nungkul
ingsun pan ora tumindak
putraningsun Mas Pêkik sun gawe wakil
kèringa mantrinira

para mantri samya awotsari
matur dhatêng gusti sang dipatya
pangraos kawula mangke
lah anggèr lampahipun
yèn kawula botên mungkasi
yèn suwawi lan karsa
paduka pukulun
inggih tumindak priyôngga
apanggiha lan Kangjêng Sultan Matawis
supados katrimaa

Adipati Surabaya angling
ingsun wêruh kabèh karsanira
yêkti ingsun ora sae
katêmua sang prabu
ngamungêna putrèngsun iki
Mas Pêkik wus prayoga
dadya wakil ingsun
manira srahkên Hyang Suksma
lara pati langkung karsaning Hyang Widhi
ingsun uwis pracaya

lah Urawan lumakua aglis
iringêna lakune putrèngwang
sira dadi sêratine
anggawaa wong sèwu
lan sagunge kang para mantri
bêktaa kang barana
iki surat ingsun
angsungêna mring utusan
kangjêng sultan kang baris jabaning biting
Mangunonêng wastanya

sigra budhal Rahadyan Mas Pêkik
pan ingiring wadya Surabaya
pan samya tata lakune
rajabrana pinikul
kang pikulan munggèng ing ngarsi
nênggih kinarya ruba
kang badhe anungkul
sapraptaning pabarisan
dèn sêsiwo dening wadya ing Matawis
wong Surabaya ebat

Kyai Dêmang Urawan kariyin
bêkta sêrat tan adangu prapta
anênggih barisan gêdhe
Ki Mangunonêng wau
Ki Urawan dipun panggihi
wus katur suratira
winaca ing kalbu
mangkana ijêmaning srat
lamun têluk Pangran Surabaya nanging
wakil mring putranira

Mangunonêng sigra dènira ngling
iya iku babo karsaningwang
kang sun anti salawase
nanging kuciwanipun
putranira kinarya wakil
Mangunonêng ngandika
priye ingkang rêmbug
mantri sadaya turira
môngsa borong Mangunonêng ngandika ris
gaman padha bubarna

gya Ki Dêmang Urawan wus mulih
sampun matur dhumatêng radyan mas
katarima ing lampahe
Mangunonêng winuwus
pan utusan dhatêng Matawis
angaturi uninga
Surabaya nungkul
enjing wau kawarnaa
sampun bubar kabèh wadya ing Matawis
tuwin ing Surabaya

tan kawarna lampahirèng margi
sampun prapta garêbêg samana
samya arêrêp barise
kawarnaa ing dalu
Mangunonêng lawan Ngabèi
Katawêngan rêmbagan
lan Yudapranèku
Katawêngan sigra mojar
kadospundi Dipati ing Surawèsthi
dene boya lumampah

botên eca suraosing galih
bokmanawa manahe tan lômba
kinarya bujuk putrane
Mangunonêng amuwus
yèn mangkono karsanirèki
prayoga ingutusan
lamun yêkti nungkul
lah iya age nusula
wus utusan Mangunonêng duta mantri
marang ing Surabaya

Dyan Mas Pêkik ambêktani mantri
Ki Urawan kang kinèn matura
kang sangêt mring sudarmane
utusan wus lumaku
tan winarna ngênu wus prapti
nagari Surabaya
Urawan gya matur
sampeyan gusti ngaturan
tumindaka dhumatêng nagri Matawis
sowana kangjêng sultan

adipati agupuh ing galih
wus busana kuda kinambilan
sarwi nutuh sarirane
rumaos lamun luput
datan dhahar rêmbaging mantri
môngsa yèn mangkonoa
galihe anglulun
ingsun têdha ing Hyang Suksma
kangjêng sultan ngapuraa jênêng mami
cupêt baliluningwang

sampun budhal sira Adipati
Surabaya lawan Tambakbaya
andhèrèkake lampahe
Ki Sanjata tan kantun
Adipati Pajang tan kèri
sigêg ingkang winarna
pabarisan agung
anganti ing Pranaraga
Adipati Surabaya sampun prapti
dhatêng ing Pranaraga

gya klêmpakan sagunging dipati
Mangunonêng lawan Katawêngan
Yudaprana sakancane
sami rêrêp nèng ngriku
nênggih nganti karsa narpati
tan antara samana
wontên duta rawuh
mundhi timbalan jêng sultan
wus kêpanggih lawan Mangunonêng aglis
pangeran kang utusan

sampun prapta nênggih Adipati
Surabaya sigra kang utusan
dhawuhkên timbalan rajèng
paduka kinèn wangsul
lawan putra dika Mas Pêkik
dhumatêng Surabaya
dhawuh kang sinuhun
mung Dipati Tambakbaya
kang pinundhut kacaosna mring Matawis
lampahe dipun inggal

lawan sakèhe kang para mantri
Surabaya pinundhut sadaya
kinèn lajênga ing mangke
putra paduka prabu
apan arsa inggih udani
mantri ing Surabaya
dipati tumungkul
datan kuwasa lênggana
ing karsane kangjêng sultan ing Matawis
Surabaya katura

nadyan pati urip ingsun iki
pan sumôngga karsane jêng sultan
datan ngraosa adarbe
tan kawarna ing ênu
Mangunonêng wus dèn timbali
mantuk marang Mataram
sakônca wus daut
sarta mantri Surabaya
myang Dipati Tambakbaya datan kari
tan kawarna ing marga

sapraptane ing Pajang anuli
Tambakbaya sigra pinêjahan
nênggih kalangkung têguhe
tan pasah ing braja gung
ingantêban sela tanapi
datan ginawe rasa
dene pêjahipun
apan binandhulan sela
sinilêpkên ing bêngawan pêjahnèki
Mangunonêng gya mlampah

sampun prapta nagari Matawis
enjing miyos kangjêng sri narendra
pêpak wadya nangkil kabèh
kasaru praptanipun
Mangunonêng munjuk ngarsa ji
manêmbah ing suku sang
salampah wus katur
pinurwa têkèng wêkasan
panungkule Dipati ing Surawèsthi
sampun katur sadaya

myang pêjahe Ki Tambakbayèki
anèng Pajang wus katur sadaya
miwah bêstan mantri kabèh
lan boyongan wus katur
angandika sri narapati
ya sakèhing bêbandan
mantri Surèngkewuh
kabèh padha uculana
lan sakèhe bojone ulihna sami
marang ing lakinira

bêstan sampun sami dèn uculi
bojonipun pinaringkên samya
mring lakine dhewe-dhewe
ngandika sang aprabu
dene karsaningsun ing mangkin
Si Tumênggung Sêpanjang
ingkang ingsun tuduh
ngayumi wong Surabaya
amituhu sagung wadya ing Matawis
jêng sultan malih nabda

lah ta sira muliha dèn aglis
lan si paman anèng Pranaraga
ampirana dipun age
iku mèlua mantuk
mring nagara lawan si adhi
omahna jaban kutha
aja gawa batur
kang kinon anulyabudhal
sampun prapta ing Pranaraga sira glis
pangeran atut wuntat

tan kawarna ing marga wus prapti
Surabaya Tumênggung Sapanjang
angênggèni ing kuthane
pangeran ênggènipun
anèng Rêmpah saanak rabi
ênêngêna samana
kocapa Matarum
Ingkang Sinuhun Ngalaga
ari Soma jêng narpa miyos tinangkil
wus prentah jingga mudha

sampun miyos sri narendra pagêlaran
magêrsari marapit
lêmbing tulup pêdhang
kalawan tumbak tlêmpak
wong anyutra kanan kering
wong priyantaka
anèng ngarsa atêbih

saragêni ajajar ana ing ngarsa
gandera daludag sri
ngriku kang aseba
kapêdhak jagabaya
cakrabane kang nisihi
wadya balabar
sêsêg atumpang wêntis

Panêmbahan Purbaya nèng ngarsèng sultan
prituwin rayi-rayi
Jêng Pangeran Arya
Wiramênggala seba
myang Dipati Singasari
lan Têpasana
sadaya sami nangkil

Ki Dipati Juminah sampun sewaka
prituwin Mangkubumi
Pangran Kapugêran
lawan pangeran dêmang
ing ngriku prasamya nangkil
santana kapya
Dipati Sokawati

Dyan Dipati Balitar sampun aseba
miwah para bupati
nênggih Martasana
lan Prawirataruna
Pulangjiwa wus anangkil
Rôngga Lêlana
myang Radèn Wirasari

Sang Dipati Martapura sampun seba
prituwin Adipati
Pamênangwus sowan
Dipati Pringgalaya
ing ngriku pan sampun maswi
lan Somayuda
Sang Dêmang Malangnakil

Ki Tumênggung Asmaradana wus sowan
myang Radèn Wirasari
Dyan Prawiradona
Rahadyan Towèngsara
Ki Tumênggung Nêbdakardi
Arya Nagara
Sang Arya Dhadhaptulis

Ki Tumênggung Jagabaya anèng ngarsa
lan Riya Mênggala di
Ki Malangsumirang
Ngabèi Nayahita
sira Panji Wirabumi
Astrawadana
Arya Panular nangkil

Ki Ngabèi Radhêgan Somasêtika
Kandhuruhan ing Wêdhi
lan Kartamanggala
lan Kyai Wiraguna
Dipati Sampang wus nangkil
lan Numbakanyar
sèwu cacahing bumi

wong bumija panumping lawan panêkar
ngriku pan sampun maswi
janma gêng sisihnya
prituwin wong asasra
punika kang samya nangkil
pan sampun pêpak
ingkang para dipati

wong Banyumas kêlawan wadya Pasundhan
tuwin bala pasisir
Cirêbon wus seba
lan Dipati Sumêdhang
Barêbês lawan wong Têgil
wadya Pamalang
Wiradesa wus maswi

wong Madiun Balega lan Pakacangan
Kaduwang Jagaragi
Pranaraga sowan
mring ngarsa kangjêng sultan
tan kawarna mantri alit
gêdhong kêparak
wêdananya winarni

Ki Tumênggung Mangunnagara têngênnya
kiwa Ki Suratani
lurah wong kêparak
nênggih Ki Nayagarwa
kaparake kang sasisih
datan kawarna
mantri kang alit-alit

priyayi gung kangasowan anèng ngarsa
Singaranu Dipati
lawan Endranata
Tumênggung Alap-alap
Arya Môndhalika nangkil
Mangunonêngnya
kalawan Rajaniti

kangjêng sultan ngandika mring pra dipatya
apa mulane Pathi
dene nora seba
ing mêngko wus pêpakan
pasisir môncanagari
iya wus pêpak
seba mring ngarsa mami

Ki Tumênggung Endranata awotsêkar
kawula myarsa warti
Dipati Pragola
mangke arsa balika
amungsuh paduka aji
ing karsanira
ngayoni ing Matawis

pan ing mangke sampun sami asiyaga
arsa ngluruk Matawis
pan inggih nagara
ingkang êlèr punika
prasami dipun bahaki
Warung Balora
Grobogan sampun balik

namung Dêmak punika kang mêksih kêkah
prawira angawaki
Nglasêm Pajagungan
sampun têluk sadaya
Juwana dipun bahaki
mring sang dipatya
inggih Pragola Pathi

angandika kangjêng sultan ing Mataram
yèn mangkono kang warti
payo linurugan
Pangeran Purubaya
matur sintên kang tinuding
nglurugi aprang
ngandika sri bupati

inggih uwa Purbaya karsa manira
arsa tindak pribadi
inggih putra dika
adhimas ing Pragola
ing mangke arsa ngayoni
jênêng manira
milane sun tindaki

wong Mataram padha dandana ngayuda
sun budhal benjing enjing
sagung pra dipatya
samya matur sandika
jêng sultan jêngkar tinangkil
malêbèng pura
ginarbêg para manis

kawarnaa enjing anêmbang têngara
orêk wadya Matawis
gya mêpak gêgaman
sampun pêpak sadaya
ing alun-alun abaris
blabar mring pasar
lêlurung kêbak baris

datan kêna lêlurung ngambah wong liwat
jêjêl dening kang baris
miwah kèhing kuda
pirang pandêlêng sinang
lir samodra tanpa têpi
lamun sinawang
kadya prawata agni

gêgamane wong pasisir warna-warna
ingkang binolang kuning
mamas kapurancang
ana kang ponthang pônca
saparan-paraning baris
jawining kitha
jêjêl baris wong cilik

landhehane wong Sampang ponthang-pinonthang
watang sulam nèng ngarsi
kantra rantap-rantap
tulup lêmbing candrasa
tandange samya ngajrihi
kang manah sura
age têmpuh ajurit

lah ing ngriku kangjêng sultan gya busana
nyamping bathik rêspati
lancingan rinenda
pantês rasukan tambal
apaningsêt cindhe wilis
kuluk bêrci mas
tinurut ing kêkitir

sigra miyos orêg wadya ing Mataram
gêgaman dalêm mijil
saragnine tembak
umyang kang tumbak benang
landhehan wêrgu panjalin
sinulam ing mas
gêlathik mungup asri

wong anulup lan magêrsari akapang
côndraswa tamèng tamsir
nyutra kering kanan
towok arakit kantar
rangin sikêpipun kêris
lir yangyang surat
dinulu angajrihi

kangjêng sultan parentahnêmbang têngara
ambudhalakên baris
sigra tinêngaran
budhal baris pangarsa
kadya obah bumi gonjing
swaraning wadya
anguwuh anauri

asauran pangriking kuda lan liman
lir ombaking jaladri
lan kriciking watang
kumrêbêt kang duwajwa
dinulu kagiri-giri
lampahing wadya
lir wrêdu ôngga sasra
sajuru-juru ngèbêki
para sêntana
ingkang lumampah wingking

tan winarna enggale ingkang carita
prapta jabaning taji
laju kang gêgaman
sigra prapta ing Pajang
wong pasisir andhingini
môncanagara
wus ngancin nagri Pathi

kangjêng sultan masanggrahan anèng Pajang
wadya kang andhingini
samya angrêrayah
padesan ing Santênan
kidul gunung dèn boyongi
ingkang abôngga
prasami dèn patèni

wong padesan sama gègèr ngungsi kitha
sarwi atur udani
marang lurahira
ya ta kang kawarnaa
ngriku Ki Dipati Pathi
sawêk sineba
dening sagunging mantri

Kandhuruhan kang munggèng ngarsa dipatya
lawan Ki Sawunggaling
prituwin Sindurja
ingkang munggèng ing ngarsa
myang Raja Mênggala sami
samya pêpakan
Dipati Kulon nangkil

Dyan Tumênggung Binarong lan Mangunjaya
samya munggèng ing ngarsi
anênggih jajarnya
Ki Dêmang Tanpanaha
Ngabèi Carangdosadi
lan Arya Tôndha
myang Radèn Mêgatsari

Pêngalasan lawan Dêmang Jagataka
lawan Ki Windupati
lawan Jayèngrana
tuwin Suraprameya
lawan Rôngga Surèngpati
mantri sêdaya
andêl-andêling Pathi

Surataka lawan Dêmang Martalaya
Ngabèi Jayèngpati
lan Wirabramantya
lan Rôngga Martahita
lan Ki Rôngga Kartapati
Astrawijaya
samya andêling jurit

angandika Pangran Dipati Santênan
mring sagung para mantri
ya ta kawarnaa
kang dadya gègèr jaba
kajinêman matur aglis
inggih kawula
angaturi upêksi

pan dêdamêl Matawis sampun aprapta
têpis wiring ing Pathi
lêbur padhusunan
jinarah binahakan
kang bôngga dipun pêjahi
ingkang kacandhak
prasamya dèn boyongi

angandika prajurit Mataram sapa
kang dadya senapati
Kandhuruhan nêmbah
rakanta kangjêng sultan
ingkang tumindak pribadi
wadya balabar
agêng kang ponang baris

prajurite gusti kinêrig sadaya
miwah wadya pasisir
lan môncanagara
samya dhèrèk sadaya
suka Adipati Pathi
sokur kakang mas
sun papage pribadi

lah sakèhe para santana prawira
sira padha sun tari
ya sak sukanira
padha sun jak palastra
aja na kang nguciwani
yèn têkèng têmah
kabèh padha sun kanthi

