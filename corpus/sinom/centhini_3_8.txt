sinome mangulah sastra
tuladhaning kabar yakin
ing sastra Jawa lan Arap
maknane ingkang pinêthik
binasakakên Jawi
kinarya sêrat wulangun
wajib padha karêma
sakèhing panggawe bêcik
lan wêruha ing nistha madya utama

Jumngah Paing ping limalas
Mukaram wulan kang tampi
angkaning warsa Jimawal
sèwu pitung atus warsi
tênggaknya pitung dèsi
sêsirah nuju tatêlu
mangsaning bêncèt sapta
wukuning ingkang atampi
môngsa wuku katiganira prangbakat

hejrahe Jêng Rasullolah
sèwu kalih atus warsi
tatênggakira nêm dasa
sêsirahnya mung satunggil
hejrah Ngisa Jêng Nabi
ôngka sèwu wolung atus
tênggakira sakawan
sêsirah datan tinulis
wurukipun kaping dyi kangjêng susunan

tingkah utamaning Eslam
dèn ulati rina wêngi
nora sêja ngayawara
nora sêja pasèk mongsrik
karya sinaon bayi
panggorohaning pamuwus
angenggar-enggar manah
mamêdèni rare budi
dimèn aja kabacut kalêbon sawan

jêr wênang ingong agêsang
iktiyar jabaning pasthi
sagung kawulaning Allah
tan ana niyat bilai
tan liya dèn ulati
sêgêr kuwarasanipun
aja sok gawe susah
luput-luput têkèng pati
karantêne amarga sêrat punika

agite wong punggung mudha
kangjêng susunan ping kalih
kang tansah ngumbara laya
raina wêngi lumaris
dènnya bodho kapati
tanpa karkat jiwanipun
sandining tatakrama
têmbung têmbang angluputi
aja ala sirnane sinau sastra

lumayan dadi kasukan
anglalipur manah agring
amêmengin rare sungkan
anggosoki rare cilik
anêbihna sêsakit
ilang dhugale dèn urut
kinalang kering kanan
kênaa dèn arsi-arsi
aja kongsi kêna moganing ing basa

kang cinatur datan liyan
pralambanging dalil kadis
èmpêr-èmpêr lan upama
wulange kang dhingin-dhingin
amrih sagung bêbayi
ilang bajang sawanipun
tinambanan ing sastra
sajêroning dalil kadis
yèn tan wêruh wuta tuli têmahira

ujêr wong tan bisa sastra
tuna liwat lamun angling
tur dadi pangewan-ewan
lêkas gêndhung anyanyêngit
gumisa ngaku bangkit
yèn kawêlèh malah malu
nututi ujar salah
sangsaya kabêlik-bêlik
yèn kaprêgok ing pakewuh nyuda praya

basa praya iku ulat
ulat sêsumuking ati
asêbut kêthuh tur cêmplang
nora darbèni prakati
tabêri gawe sisip
sugih satru tanpa nganggur
warêngkêng nalar cêkak
tan pracaya ing sêsami
sasar susur ing wêkasan antuk walat

walating sabarang ingkang
aduwèni mata kuping
tuwuhing rasa-pangrasa
arus amis ing sêsami
sayêkti anêmahi
kang tuman tan doyan wuruk
loro wuruk dunungnya
Jawa Arab netra kalih
Arap têngên sastra Jawa netra kiwa

Taun wawu ping 3 Dulkangidah, kaur srambi.
RV. ping Joni f RO. ping Joni f RC. ping 3 Joni f RZ. ping Mei f Srat wacan Pajajaran drig, samak dalancang dhapur pasagèn.
Srat wacan Babad Mantaram, samak wacucal cêmêng.
Srat wacan Cênthini, samak wacucal cêmêng.
Srat wacan Menak Cina, samak mari putih.
Srat wacan Tapêl Adam, dlancang jêne.
Srat wacan Pegon sêratan Arap.
Srat wacan Suluk Ngabdulsalam, samak pêrlak cêmêng.
Srat wacan Cênthini, samak gêrcuk jêne.
Srat wacan Arjunasasra.
Srat wacan Rama sêratan Jawi drig: tanah carikan samak cucal.
Srat wacan Menak Jindhi, samak cucal jêne 
Srat wacan Suluk Ala-alap saha Sanasunu, samak dalancang.
Srat wacan Sêrat Kidungang, samak dalancang biru.
Srat wacan Kidungang samak pêthak rami.
Srat wacan Wulang Dalêm Kaping Sanga.
Srat wacan Gatholoco, cap drig.
Srat wacan Dewa Suci.
Srat wacan Petangang.
Srat wacan Petangang.
Srat wacan Pêrlambang drig cap.
Srat wacan Iman Supingi.
Srat wacan Cênthini samak dalancang jêm.
Srat wacan Gôndakusuma samak cucal jêne.
Srat wacan Ajisaka samak cucal jêne.
Srat wacan Babad Pênitikan Mantaram samak wacucal brit.
Srat wacan Srikandhi Maguru Manah.
Srat wacan Menak Jobin samak cêmêng dalancang.
Srat wacan Tajusalatin.Iki layangku piyagêm Mas Rôngga Karsapradata, mantri garap prajurit, kagadhuha marang Sugirah, kang saiki jênêng Pôncaharja, mula ngampil layangku piyagêm, kowe tômpa pêsèlèhe kabêkêlane biyungmu bok Kartasêntana, bêkêl gadhuhaku bumi desa Karangtêngah, 1/4 jung, dhistrik Tawang  rèhning kowe wong wedok, ngaturake sulih kang ngêbani kabêkêlan, bojomu Pôncaharja lanang, apa kang dadi wajib panggaweane bêkêl mupakate desa kono, aku uga wus anglilani, amung manawa sulihmu mau nganti kaluputan sadhingaha nalare kang nganti dadi sosot, kowe Pôncaharja wedok milu pocot kabêkêlamu, sarta bojomu sanggêm manawa ora bisa lêstari gonmu rukunan lan bojomu nganti pêgatan, banjur anyèlèhake gone-gone ngêmbani bêkêl marang kowe.Mulane anggadhuh layangku piyagêm, dene dak lastarèkake dadi bêkêl majêgan ana bumi desa gadhuhaku Karangtêngah, 1/4 jung, jênêngna ngasawah muhamat, 1 bau, sarat 1 iring, mêndhung siji iring bathang 1 bau, bêran putat 2 kêdhok, kowe sanggêm lumadi pajêg dhuwit kalawan kauripan kaya ing ngisor iki:Bab 1.Ing dalêm sataun kasôngga pajêg dhuwit rongpuluh rupiyah, lumadi ping pindho bakda garêbêg Mulud, rupyah, bakda garêbêg Pasa, rupyah, lakune pajêg sapanunggalane kowe sanggêm anêtêpi bab ing layang anggêr sapuluh.Bab 2.Kowe lumêbu pasamuaning nagara bakda sapanunggalane kang wus katamtokake anggawa wong sikêp anamung kalawan dhawuhku.Bab 3.Manawa ing nglêbêt karaton kagungan damêl, mungêlake gôngsa Sakatèn sarta nganggo pakajangan, utawa panjunjung sapanunggalane kang jênêng gugur gunung nagara, lan yèn aku mantu, têtakan, sunatan, tingkêban, ngadêgake omah, pandhapa, saprangkate, anjaba bau suku, lumadipasumbang rupa dhuwit, kèhe rupiyah.Manawa aku duwe anak, mêtua ngarêp, mêtua ing buri, kajaba bau suku, kowe lumadi pasumbang rupa dhuwit kèhe 5 rupiyah, saprangkate, karo manèh kowe wus nampani paringku buku plakon, katrangane lêladènmu kabèh.Bab 5.Kowe sanggêm ora bubarake wong cilik, ora ngrusak desa, ora nêgor kitri taun sapanunggalane.Bab 6.Manawa kowe ora anêtêpi kang kasêbut piyagêm iki, sênadyan mung prakara sawiji kang tinêrak, kowe sanggêm banjur pocot saka kabêkêlamu, pati waris tanpa alip.Tinulis tanggal kaping ... Dulkangidah taun Jimawal ôngka 1845.Karsapradata.Ugêran ping 11/15.Kula bok Sugirah, A. Pôncaharja. Mur taun, dados bêkêl ing Karangtêngah 1/4 jung.Pôncaharja, mur taun, êmbanipun Sugirah, A. bok Pôncaharja.Dintên punika kula sampun kaparingan sumêrêp saha mirêngakên ampilan kula sêrat piyagêm / kêpyak ing blabag sêpêt pakèwêt anggèn kula dados bêkêl ing Karangtêngah 1/4 jung nampèni pisèlèhing biyung, sarana bayar pamalik rai f manawi wang pulisi kalêrês mindhak kula ugi sanggêm. Dene kasêbut ungêlipun piyagêm kula suwalik punika sadaya jangji-jangjinipun sampun kula sanggêmi, têmêning atur kula nandhani dumuk.Wiradikrama kêpala, mur taun.Martasamêkta, bêkêl, mur taun.Kêrtawijaya, mur taun, bêkêl.Karsasêntana, mur taun, bêkêl.Sami ing Karangtêngah.Ing dintên punika kula sampun sami nyumêrêpi kêpyakipun Sugirah dipun êmbani kang jalêr Pôncaharja, anggèning dados bêkêl ing Karangtêngah 1/4 jung, nampènisèlèhing biyung bok Kartasêntana, mawi bayar pamalik rai f dening jangji-jangjining piyagêmipun sampun dipun sanggêmi sadaya wondene lun kalakuanipun Sugirah tuwin Pôncaharja kang ngêmbani sae, dèrèng nate kaukum prakawis kadurjanan, arta pulisi manawi kalêrês mindhak ugi sanggêm, têmêning atur kula nandhani nama dumuk.Ingkang dhawuhakên kêpyaking blabag kajinêman, kanthi bêkêl prapat.Sapanuksma.Ôngka 237/Miturut sêrat dhawuhing parentah kabupatèn kaping 9 Oktobêr ôngka 84/3 bêkêl kasbut piyagêm punika, nalika kaping Oktobêr sampun kadhawuhakên kêpyaking blabag dening kônca kajinêman, Sapanuksma, kanthi para bêkêl balabag, kêpyakipun lastantun sêpên pakèwêt, mila piyagêm kaladosakên punika, nyuwun idi:Purwa kaping Oktobêr 1915.Abdi dalêm mantri dhistrik purwa.
 Sutasudarma.
Bayar wang pulisi, wiwit Mulut Je Wang pulisi f 5.Krigaji f 1.Jagul Gugung f 6.Sutasudarma.
Bayar wang pulisi, wiwit Mulut Je Wang pulisi f 5.Krigaji f 1.Jagul Gugung f 6.Bayar wang pulisi, wiwit Mulut Je Wang pulisi f 5.Krigaji f 1.Jagul Gugung f 6.Wang pulisi f 5.Krigaji f 1.Jagul Gugung f 6.Krigaji f 1.Jagul Gugung f 6.Jagul Gugung f 6.Gugung f 6.26.